<!--#set var="ENGLISH_PAGE" value="/licenses/rms-why-gplv3.en.html" -->

<!--#include virtual="/server/header.ca.html" -->
<!-- Parent-Version: 1.77 -->

<!-- This file is automatically generated by GNUnited Nations! -->
<title>Per què migrar a la versió 3 de la Llicència Pública General - Projecte GNU
- Free Software Foundation</title>

<!--#include virtual="/licenses/po/rms-why-gplv3.translist" -->
<!--#include virtual="/server/banner.ca.html" -->
<h2>Per què migrar a la versió 3 de la Llicència Pública General</h2>

<p>per <strong>Richard Stallman</strong></p>

<p>S'ha publicat la <a href="/licenses/gpl.html">versió 3 de la Llicència
Pública General (GPL) de GNU</a>, i això permet que els paquets de
programari lliure sota la versió 2 de la GPL puguin migrar a la nova
versió. Aquest article explica per què és important actualitzar la
llicència.</p>

<p id="choice">
Primer que res, és important observar que l'actualització és facultativa. La
GPL en la seva versió 2 continuarà sent una llicència vàlida, i no passarà
res desastrós si alguns programes es queden sota la versió 2 de la GPL
mentre que altres passen a la versió 3. Aquestes dues llicències són
incompatibles, però això no és un problema seriós.</p>

<p id="incompatibility">
Quan diem que la GPLv2 i la GPLv3 són incompatibles, volem dir que no hi ha
una manera legal de combinar, en un mateix programa, codi sota la GPLv2 amb
codi sota la GPLv3. Com que les dues són llicències amb copyleft, cadascuna
diu: &ldquo;Si s'inclou codi sota aquesta llicència en un programa més
ampli, aquest programa més ampli també ha d'estar sota aquesta
llicència.&rdquo; No hi cap manera de fer-les compatibles. Podríem afegir a
la GPLv3 una clàusula de compatibilitat amb la GPLv2, però no serviria de
res, ja que la GPLv2 necessitaria una clàusula similar.</p>

<p>Afortunadament, la incompatibilitat de les llicències només ens ha de
preocupar quan vulguem lligar, barrejar o combinar el codi de dos programes
diferents en un sol programa. No hi ha cap problema en tenir junts en un
mateix sistema operatiu programes sota la GPLv3 y la GPLv2. Per exemple, la
llicència de TeX i la llicència d'Apache són incompatibles amb la GPLv2,
però això no ens impedeix tenir TeX i Apache en el mateix sistema amb Linux,
Bash i GCC, ja que són programes independents. Igualment, si Bash i GCC
migren cap a la GPLv3 i Linux es queda sota la GPLv2, no hi haurà cap
conflicte.</p>

<p>Mantenir un programa sota la GPLv2 no crearà problemes. La raó per migrar és
el conjunt de problemes que la GPLv3 resoldrà.</p>

<p id="tivoization">
Un dels principals perills que la GPLv3 permetrà evitar és la
tivoització. [N. del T.: les pràctiques poc ètiques de l'empresa TiVo van
portar Stallman a crear aquest terme.] La tivoització ha comportat
l'aparició de dispositius (anomenats &ldquo;appliances&rdquo;) que contenen
programari sota la GPL que no es pot canviar, perquè el dispositiu s'apaga
si detecta que el programa s'ha modificat. La raó de fons d'una tivoització
és que el programa té unes funcionalitats que el fabricant pensa que la gent
voldrà canviar, i intenta impedir-los-ho. Els fabricants d'aquests
dispositius es beneficien de la llibertat que proporciona el programari
lliure, però no deixen que vosaltres us en beneficieu.</p>

<p>Alguns argumenten que la competència entre dispositius en un mercat lliure
serà suficient per mantenir a ratlla aquestes funcionalitats
repugnants. Potser la competència eviti funcionalitats inútils i arbitràries
com ara &ldquo;S'ha d'apagar entre la una i les cinc de la tarda, cada
dimarts&rdquo;, però, així i tot, la seva elecció no és la llibertat. La
llibertat significa poder controlar el que fa el programari, i no merament
poder suplicar o amenaçar als que el controlen.</p>

<p id="drm">
En l'àmbit crucial de la gestió de restriccions digitals (Digital
Restrictions Management o DRM; funcionalitats perverses dissenyades per
restringir l'ús de les dades de l'ordinador) la competitivitat no ajuda,
perquè tota competència veritablement rellevant està prohibida. D'acord amb
la Digital Millenium Copyright Act i altres lleis similars, és il·legal, als
Estats Units i a molts altres països, distribuir lectors de DVD que no
limitin a l'usuari seguint les regles oficials de la conspiració DVD (el seu
web és <a href="http://www.dvdcca.org/">http://www.dvdcca.org/</a>, però no
sembla que s'hi hagin publicat les regles). El públic no pot rebutjar la
gestió de restriccions digitals comprant lectors de DVD sense restriccions,
perquè no n'hi ha. Poc importa entre quants productes pot escollir: tots
porten les mateixes cadenes digitals.</p>

<p>La GPLv3 garanteix que sou lliures de treure aquestes cadenes. No prohibeix
els DRM o altres funcions. No posa cap límit a l'addició o a la retirada
d'una funcionalitat essencial d'un programa. En lloc d'això, garanteix que
sou tan lliures de treure funcionalitats perverses d'un programa com el
distribuïdor va ser-ho d'afegir-ne. La tivoització és la seva manera de
negar-nos aquesta llibertat; per protegir la nostra llibertat, la GPLv3
prohibeix la tivoització.</p>

<p>La prohibició de tivoitzar s'aplica a tot producte del que s'espera que els
consumidors en facin ús, ni que sigui ocasionalment. La GPLv3 només tolera
la tivoització en productes destinats gairebé exclusivament a negocis i
organitzacions.</p>

<p id="patent-deals">
Una altra amenaça a què fa front la GPLv3 és la dels acords sobre patents
com ara el pacte entre Novell i Microsoft. Microsoft vol utilitzar els seus
milers de patents per fer que els usuaris paguin a Microsoft pel privilegi
d'utilitzar GNU/Linux, i va fer aquest pacte per intentar
aconseguir-ho. L'acord ofereix als clients de Novell una protecció molt
limitada respecte a les patents de Microsoft.</p>

<p>Microsoft va cometre alguns errors en el pacte amb Novell, i la GPLv3 està
pensada per aprofitar-los contra Microsoft, estenent aquesta protecció
limitada a tota la comunitat. Per treure profit d'això, els programes han
d'utilitzar la GPLv3.</p>

<p>Els advocats de Microsoft no són estúpids, i poden evitar aquests errors la
propera vegada. Per això, la GPLv3 diu no hi haurà &ldquo;propera
vegada&rdquo;. Publicar un programa sota la GPLv3 el protegeix de les
futures temptatives de Microsoft de fer que els distribuïdors cobrin als
usuaris royalties per a Microsoft.</p>

<p id="patent-protection">
La GPLv3 també proporciona a l'usuari protecció explícita sobre patents en
front dels creadors i els distribuïdors de programes. Amb la GPLv2, els
usuaris confiaven en una llicència de patent implícita per assegurar-se que
la companyia que els havia proporcionat la còpia no els demandaria per
infracció de patent, ni a ells ni a les persones a qui donessin còpies.</p>

<p>La llicència de patent explícita de la GPLv3 no va tan lluny com hauríem
desitjat. Idealment, hauríem fet renunciar a tota patent de programari a
tothom que distribuís codi sota la GPL, igual com ens agradaria fer-ho amb
tothom que no distribueix codi sota la GPL, perquè no hauria d'haver-hi
patents de programari. Les patents de programari són un sistema absurd i
viciós en què els desenvolupadors de programes corren el risc de ser
demandats per companyies o grans corporacions de què mai no havien sentit
parlar. Els programes grans combinen habitualment milers d'idees, de manera
que no és cap sorpresa que apliquin idees cobertes per centenars de
patentes. Les grans corporacions posseeixen milers de patents, i les
utilitzen per intimidar als petits desenvolupadors. Les patents ja estan
obstaculitzant el desenvolupament de programari lliure.</p>

<p>L'única manera de fer segur el desenvolupament de programari és abolir les
patents de programari, i aspirem a aconseguir-ho algun dia. Però no podem
fer-ho mitjançant una llicència de programari. Qualsevol programa, lliure o
no, pot ser víctima d'una patent de programari en mans d'un tercer que no hi
té res a veure, i la llicència del programa no ho pot impedir. Només
sentències judicials o canvis en les lleis sobre patents poden protegir el
desenvolupament de programari. Si haguéssim intentat fer-ho amb la GPLv3,
hauríem fracassat.</p>

<p>Per aquesta raó, la GPLv3 intenta limitar i canalitzar el perill. En
particular, hem intentat salvar el programari lliure d'un destí pitjor que
la mort: esdevenir propietari per culpa de les patents. La llicència
explícita de patent de la GPLv3 estableix que les companyies que utilitzen
la GPL per donar als usuaris les quatre llibertats no poden tirar-se enrere
i utilitzar les seves patents per dir a alguns usuaris "això no va per
tu". També els impedeix aliar-se amb altres titulars de patents per fer-ho.</p>

<p id="further-advantages">
Altres avantatges de la GPLv3 són una millor internacionalització, una
rescissió més suau, suport per BitTorrent i compatibilitat amb la llicència
d'Apache. En resum, raons de sobres per actualitzar la llicència.</p>

<p id="gpl4">
Un cop publicada la GPLv3, és improbable que no hi hagi més canvis. Si
sorgeixen noves amenaces a la llibertat dels usuaris, haurem de desenvolupar
la versió 4 de la GPL. És important assegurar-se que els programes no
tindran problemes per migrar a la GPLv4 quan arribi el moment.</p>

<p id="future-proofing">
Una manera de fer-ho és publicar els programes sota la &ldquo;versió 3 de la
GPL o qualsevol versió posterior&rdquo;. Una altra és que tots els
col·laboradors d'un programa nomenin un apoderat que pugui prendre decisions
sobre la migració cap a futures versions de la GPL. La tercera via és que
tots els col·laboradors escullin a un titular del copyright i li cedeixin
els dret d'autor; el titular estaria capacitat per actualitzar la
llicència. D'una manera o d'una altra, els programes haurien d'oferir
aquesta flexibilitat per a les futures versions de la GPL.</p>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.ca.html" -->
<div id="footer">
<div class="unprintable">

<p>Envieu si us plau les vostres preguntes sobre la FSF i GNU a <a
href="mailto:gnu@gnu.org">&lt;gnu@gnu.org&gt;</a>.  També hi ha <a
href="/contact/contact.ca.html">altres formes de contactar</a> amb la
FSF. Envieu els enllaços trencats i altres correccions o suggeriments a <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Vegeu la <a href="/server/standards/README.translations.ca.html">Guia de
traducció</a> per informar-vos sobre la coordinació i publicació de les
traduccions d'aquest article.<br />Contacteu amb l'<a
href="/server/standards/translations/ca/">Equip de traducció</a> per
col·laborar en la traducció al català del web de GNU.</p>
</div>

<!-- Regarding copyright, in general, standalone pages (as opposed to
     files generated as part of manuals) on the GNU web server should
     be under CC BY-ND 3.0 US.  Please do NOT change or remove this
     without talking with the webmasters or licensing team first.
     Please make sure the copyright date is consistent with the
     document.  For web pages, it is ok to list just the latest year the
     document was modified, or published.
     
     If you wish to list earlier years, that is ok too.
     Either "2001, 2002, 2003" or "2001-2003" are ok for specifying
     years, as long as each year in the range is in fact a copyrightable
     year, i.e., a year in which the document was published (including
     being publicly visible on the web or in a revision control system).
     
     There is more detail about copyright years in the GNU Maintainers
     Information document, www.gnu.org/prep/maintain. -->
<p>Copyright &copy; 2007, 2009, 2014 Richard Stallman</p>

<p>Aquesta pàgina es troba sota la <a rel="license"
href="http://creativecommons.org/licenses/by-nd/3.0/us/deed.ca">Llicència
Creative Commons Reconeixement-SenseObraDerivada 3.0 Estats Units
d'Amèrica</a>.</p>

<!--#include virtual="/server/bottom-notes.ca.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
Traducció: <a href="http://www.puigpe.org/">puigpe</a>, 20 d'octubre de
2008.</div>

<p class="unprintable"><!-- timestamp start -->
Updated:

$Date: 2014/06/05 15:31:19 $

<!-- timestamp end -->
</p>
</div>
</div>
</body>
</html>
