<!--#set var="ENGLISH_PAGE" value="/licenses/license-compatibility.en.html" -->

<!--#include virtual="/server/header.it.html" -->
<!-- Parent-Version: 1.79 -->

<!-- This file is automatically generated by GNUnited Nations! -->
<title>La compatibilità tra le licenze e il re-licenziamento - Progetto GNU - Free
Software Foundation</title>

<!--#include virtual="/licenses/po/license-compatibility.translist" -->
<!--#include virtual="/server/banner.it.html" -->
<h2>La compatibilità tra le licenze e il re-licenziamento</h2>

<p>di Richard Stallman</p>

<p>Qualora si vogliano combinare due programmi liberi in uno unico oppure
inserire il codice di uno all'interno dell'altro, è necessario valutare se
le licenze dei due programmi lo permettono.</p>

<p>Non vi è alcun problema ad unire programmi protetti dalla medesima licenza
se la licenza è stata ben studiata e la maggior parte delle licenze libere
lo è. <a href="#f1">(*)</a></p>

<p>Che fare allora quando le licenze differiscono tra loro? In generale, si
definiscono <em>compatibili</em> due o più licenze quando permettono di
unire il codice rilasciato sotto le varie licenze rimanendo al contempo
conformi a tutte loro. Spesso ne risulta un programma con diverse parti
protette da varie licenze compatibili&mdash;ma non è sempre così. Una tale
capacità di combinazione delle licenze deriva infatti dalle caratteristiche
delle licenze stesse e non dipende dall'ordine in cui vengono menzionate. La
particolare combinazione di licenze determina inoltre qual è la licenza
necessaria per il programma derivato.</p>

<p>Dividiamo le licenze in tre classi: deboli (dette anche
&ldquo;permissive&rdquo; o &ldquo;semplici&rdquo;), intermedie e
copyleft. Una licenza debole non limita in alcun modo l'inserimento del
codice libero all'interno di un software proprietario, mentre una licenza
copyleft proibisce questa operazione, permettendo l'uso del codice libero
solo ai programmi provvisti della stessa licenza. Una licenza intermedia
stabilisce alcune condizioni circa l'aggiunta di codice proprietario, ma non
cerca di proibirla.</p>

<p>Generalmente le licenze permissive deboli (BSD modificata, X11, Expat,
Apache, Python, ecc.) sono compatibili tra di loro. Ciò si deve al fatto che
esse non prevedono alcun vincolo o limite al codice aggiunto al
programma. Permettono addirittura di inserire l'intero programma (con o
senza modifiche) all'interno di un software proprietario. Perciò  queste
licenze vengono definite &ldquo;licenze permissive&rdquo; dato che non sanno
dire &ldquo;no&rdquo; quando un utente cerca di negare la libertà agli
altri.</p>

<p>In una combinazione di programmi protetti da licenze deboli, ogni programma
porta con sé la licenza della quale era originariamente dotato. Quando il
codice viene amalgamato al punto da rendere indistinguibili le parti, allora
il codice risultante dall'unione dovrebbe possedere tutte le licenze delle
parti congiunte. Dal momento che, in questo caso, tutte le licenze sono di
tipo debole, non si crea un problema effettivo, eccetto per la lunghezza
della lista delle licenze.<a href="#f2">(**)</a></p>

<p>Per la stessa ragione, le licenze deboli sono solitamente compatibili con
tutte le licenze copyleft. All'interno del programma combinato, infatti, le
parti inserite con licenze deboli continuano ad essere protette dalle stesse
licenze e il programma combinato risulta protetto dalla licenza
copyleft. Una licenza debole, la Apache 2.0, contiene clausole sui brevetti
che sono incompatibili con la GPL versione 2, ma, dal momento che ritengo
buone tali clausole, ho fatto in modo che la GPL versione 3 fosse
compatibile con esse.</p>

<p>Un'eccezione significativa è rappresentata dalla licenza BSD originale, a
causa della sua &ldquo;detestabile clausola pubblicitaria.&rdquo;Tale
clausola imponeva l'inserimento di una specifica nota in <em>tutte</em> le
pubblicità di <em>tutti</em> i prodotti contenenti <em>qualsiasi</em> codice
rilasciato sotto l'originale licenza BSD. Ciò era, ed è tuttora,
incompatibile con tutte le vere licenze copyleft. Rappresentava inoltre una
grossa scocciatura per tutte le distribuzioni, dal momento che i programmi
si accumulavano con requisiti pubblicitari simili ma tuttavia differenti. Ad
un certo punto, una distribuzione BSD richiedeva l'aggiunta di oltre una
settantina di inserzioni.</p>

<p>Ho eliminato quasi per intero il problema convincendo il preside di facoltà,
Hal Varian, a spingere la UC Berkeley a pubblicare la &ldquo;licenza BSD
modificata&rdquo; (senza la clausola pubblicitaria) e a rilasciare
nuovamente il codice della Distribuzione del Sistema Berkeley sotto questa
licenza modificata. Oggigiorno la licenza BSD originale è (fortunatamente)
raramente usata, ma è ancora necessario stare attenti a <a
href="/licenses/bsd.html">non parlare &ldquo;della&rdquo; licenza BSD</a>.</p>

<p>Generalmente due diverse licenze copyleft sono inevitabilmente incompatibili
a meno che non siano provviste di esplicita clausola di compatibilità. Ciò
non è dovuto ad un errore nella stesura dei dettagli della licenza, ma
deriva dall'idea stessa di copyleft. L'idea del copyleft è che &ldquo;le
versioni modificate ed estese debbano essere protette dalla stessa
licenza.&rdquo; Se la licenza A dice che i programmi estesi devono portare
la licenza A, e la licenza B dice che i programmi devono portare la licenza
B, tra loro vi è un inconciliabile disaccordo; la licenza del programma
combinato dovrà per forza essere A <em>e anche</em> B. Questa è la ragione
per cui la GPL versione 2 è incompatibile con la GPL versione 3; ciò era
inevitabile. Allo stesso modo, le condizioni della CC-BY-SA 4.0 sarebbero
intrinsecamente incompatibili con quelle della CC-BY-SA 3.0, e gli autori
non avrebbero potuto evitarlo in alcun modo.</p>

<p>Ci sono due modi per evitare l'incompatibilità intrinseca nelle nuove
versioni di licenze copyleft.</p>

<p>L'approccio usato dalla FSF consiste nel chiedere alle persone di rilasciare
il programma sotto &ldquo;licenza GNU GPL versione N o una qualunque
versione successiva della stessa&rdquo; Questo programma è compatibile con
la versione N, e pure con la N+1 (dal momento che offre come opzione la
versione N+1). Quando si combina del codice dotato di licenza &ldquo;GPL 3 o
successiva&rdquo; con del codice accompagnato dalla licenza &ldquo;GPL 2 o
successiva&rdquo;, la licenza del programma così combinato è la loro
intersezione, ovvero la &ldquo;GPL 3 o successiva&rdquo;.</p>

<p>Noi speriamo di non dover mai scrivere una versione 4 della GNU GPL, ma
niente è perfetto e non possiamo pretendere di aver anticipato tutti i
problemi. Rilasciando il vostro codice sotto licenza GNU GPL 3 o successiva,
permettete che quel codice venga aggiornato alla versione 4 della stessa, se
mai un giorno ce ne sarà bisogno.</p>

<p>L'altro approccio consiste nel fare in modo che ogni versione della licenza
permetta automaticamente l'aggiornamento alle versioni successive. Questo è
esattamente ciò che fa la Creative Commons: ad esempio, la versione 4.0
della CC-BY-SA (la versione attuale) permette esplicitamente che ogni utente
effettui l'aggiornamento alle versioni successive della CC-BY-SA, una volta
che esse diventino disponibili. Anche la Mozilla Foundation utilizza questo
approccio.</p>

<p>Soltanto le licenze GNU conferiscono agli autori la possibilità di
autorizzare o meno l'aggiornamento alle future versioni delle
licenze. Quando scrissi la prima versione della GNU GPL, nel 1989,
considerai l'inserimento di un'opzione che permettesse automaticamente
l'aggiornamento della licenza, così come avviene nelle licenze CC, ma pensai
fosse più corretto affidare la scelta a ciascun autore. In tal modo l'autore
può scegliere se rilasciare il programma sotto la licenza &ldquo;GPL
1&rdquo; oppure &ldquo;GPL 1 o successiva.&rdquo;</p>

<p>Mi è capitato, da allora, di mettere in discussione la saggezza di quella
decisione. Programmi come Linux, che permettono una sola versione della GNU
GPL e rifiutano l'aggiornamento della licenza, sono causa di effettiva
incompatibilità.<a href="#f3">(***)</a> Forse faremmo bene ad includere una
clausola di aggiornamento nella versione 4 della GPL, se mai avremo bisogno
della versione 4.</p>

<p>Alcune licenze copyleft permettono la combinazione del codice tra varie
licenze copyleft con un'esplicita clausola di re-licenziamento che consente
di proteggere il codice con una diversa licenza copyleft. Per esempio, la
licenza CeCILL offre un esplicito permesso di re-licenziamento del codice
alla versione 2 e successiva della GNU GPL. Se il programma P è dotato della
licenza CeCILL e volete combinarlo con il programma Q dotato della licenza
GPL versione 3 or successiva, la CeCILL dice che potete farlo rilasciando il
codice combinato con la licenza GPL versione 3 o successiva.</p>

<p>L'esplicito permesso di re-licenziamento non equivale alla compatibilità
(anche se questo può renderlo compatibile con altro codice) e non è
simmetrico. Ad esempio, la CeCILL conferisce l'esplicito permesso di
re-licenziare il codice sotto licenza GNU GPL, ma non è possibile fare il
contrario poiché la GNU GPL non permette di re-licenziare sotto licenza
CeCILL. Perciò, non potete combinare due programmi P e Q e distribuire la
combinazione sotto licenza CeCILL; ciò violerebbe la GPL che protegge il
programma Q. L'unica maniera legale di rilasciare un tale programma
combinato è facendolo accompagnare dall'appropriata versione della GPL.</p>

<p>Similmente, la licenza CC-BY-SA 4.0 permette l'esplicito re-licenziamento
delle versioni modificate sotto la GNU GPL versione 3, ma la GPL versione 3
non permette di re-licenziare sotto licenza CC-BY-SA. Questo problema non
dovrebbe presentarsi per il software; la Creative Commons dice che le sue
licenze non sono pensate per il codice e che la licenza da usare per il
codice è la GNU GPL. Vi sono tuttavia altri tipi di lavori, come i progetti
hardware o artistici per videogiochi, dove si potrebbe presentare
l'occasione di unire del materiale rilasciato sotto licenza CC-BY-SA con
materiale rilasciato sotto licenza GNU GPL. Questo si può ottenere
attraverso l'esplicito permesso di re-licenziamento contenuto nella licenza
CC-BY-SA.</p>

<p>Sfortunatamente, la licenza CC-BY-SA 4.0 non permette di re-licenziare verso
versioni successive della GPL. Ciò che dovreste fare, quando re-licenziate
alla GPL del materiale con originaria licenza CC-BY-SA 4.0, è di  <a
href="/licenses/rms-why-gplv3.html#future-proofing">conferire a voi stessi
la delega della versione della licenza</a> per indicare se le versioni
future della GPL sono adatte a tale materiale. Se un giorno vi sarà la
versione 4 della GPL e Creative Commons deciderà di permettere il
re-licenziamento dalla CC-BY-SA alla GPL versione 4, voi, in qualità di
delegati, sarete in grado di autorizzare retroattivamente l'utilizzo di quel
materiale sotto licenza GPL versione 4 (in alternativa, potete chiedere
direttamente agli autori del materiale di concedervi il permesso
necessario).</p>

<p>Le licenze GNU GPL e la GNU Affero GPL standard sono due diverse licenze
copyleft, e perciò naturalmente incompatibili. Abbiamo però istituito una
speciale compatibilità tra le due: è possibile includere un codice sorgente
sotto licenza GNU GPL versione 3 con del codice protetto da GNU Affero GPL
all'interno di uno stesso programma combinato. Ciò è stato possibile poiché
entrambe le licenze garantiscono questa compatibilità in modo esplicito e,
in tal caso, la GNU AGPL viene applicata al programma combinato. Tuttavia,
non potete semplicemente re-licenziare del codice dalla GNU GPL (con o senza
&ldquo;o successiva&rdquo;) alla GNU Affero GPL, o viceversa; nessuna delle
due licenze lo permette. Notate inoltre che la GNU Affero GPL versione 3 non
è una &ldquo;versione successiva&rdquo; della comune licenza GNU GPL
versione 2 dal momento che la GNU Affero GPL e la GNU GPL fanno parte di due
serie di licenze differenti.</p>

<p>La GNU Lesser General Public License (LGPL), versione 3, non è altro che la
GNU General Public License versione 3 con l'aggiunta di alcuni permessi
extra. La GPL versione 3 (sezione 7) afferma che è sempre possibile
rimuovere i permessi aggiuntivi, vincolando così il codice alla ordinaria
licenza GNU GPL versione 3. Se un programma permette l'utilizzo sotto
licenza GNU LGPL versione 3 o successiva, potete rilasciarlo sotto la GPL
versione 3 o successiva; per ciascuna futura versione della GPL versione N
(N &gt; 3), noi scriveremo una licenza LGPL versione N che sarà
semplicemente la GPL versione N con l'aggiunta di alcuni permessi.</p>

<p>Lo stesso vale per la GNU Lesser GPL versione 2.1, la quale permette
esplicitamente il re-licenziamento verso la licenza GNU GPL versione 2 o
successiva.</p>

<p>Le licenze intermedie sono licenze dotate di importanti vincoli alla
redistribuzione, ma non sono tuttavia copyleft. Alcuni esempi di questo tipo
di licenze sono la Eclipse Public License e la Mozilla Public License. Le
licenze intermedie tendono ad essere incompatibili con le licenze copyleft
dal momento che le loro clausole non permettono che un programma combinato
venga rilasciato sotto una licenza copyleft. La Mozilla Public License
permette tuttavia il re-licenziamento verso la GNU GPL, ad eccezione del
caso in cui il codice lo proibisca esplicitamente.</p>

<p>E per quanto riguarda la doppia licenza?<a href="#f4">(****)</a> Tramite la
doppia licenza si opera una separazione: per uno stesso programma è
possibile scegliere tra due o più licenze diverse. Ad esempio, le versioni
vecchie di Perl contenevano una doppia licenza: la Artistic License e la GNU
General Public License. Ciò permetteva a ciascun utente di scegliere di
utilizzare e ridistribuire Perl sotto una o l'altra licenza, oppure entrambe
come avveniva per la versione originale Perl. Questa disgiunzione è
compatibile con un gruppo di altre licenze se una qualunque delle opzioni di
scelta è compatibile con il detto gruppo di licenze.</p>

<p>Quando scegliete una licenza per il vostro codice, vi preghiamo di scegliere
la licenza GNU GPL versione 3 o successiva, oppure una licenza che sia
compatibile con essa. In tal modo vi assicurate che il vostro codice sia
combinabile con la maggior parte del corpus del software libero. Scegliere
la GPL o  la AGPL, versione 3 o successiva, porterà inoltre massimi benefici
alla difesa della libertà di tutti gli utenti per tutte le versioni del
vostro codice.</p>

<h3 id="footnotes">Note</h3>

<p id="f1"><b>*</b> Il caso più eclatante di una licenza effettivamente utilizzata che
si comporta in maniera irragionevole è la licenza di TeX: se due programmi
seguono il modello della licenza di TeX, non esiste una maniera legale di
distribuirne una versione combinata.</p>

<p>La licenza TeX autorizza la distribuzione di una versione modificata
esclusivamente nella forma della versione originale con l'aggiunta di un
file contenente le differenze. Se A e B vengono rilasciati separatamente in
questa maniera, e quindi combinati, la distribuzione del programma derivante
dalla combinazione di A, con l'aggiunta di una differenza, e B, viola la
licenza di B. La distribuzione del programma combinato in qualità di B, con
l'aggiunta della differenza, viola la licenza A. Distribuire il programma in
qualunque altra maniera viola entrambe le licenze.</p>

<p>Che TeX sia stato rilasciato nel 1982 non è una coincidenza: la nostra
comunità ha da allora imparato a scrivere licenze caratterizzate da un
comportamento assai più ragionevole.</p>

<p id="f2"><b>**</b> Quando si distribuisce un programma sotto forma di codice
sorgente, è di solito sufficiente lasciare le inserzioni di licenza così
come si trovano; inserzioni aggiuntive sono tipicamente richieste soltanto
nel caso di licenze deboli, quando si distribuiscono programmi binari
sprovvisti del codice sorgente.</p>

<p id="f3"><b>***</b> In aggiunta, la licenza GPL versione 2 permette tuttora di
trasformare i programmi binari in software proprietario quando l'hardware
rifiuta di funzionare se non con programmi binari speciali e ancora non
permette la distribuzione di programmi binari attraverso il protocollo
Bittorrent, che non esisteva quando venne pubblicata. Abbiamo corretto
queste magagne, ed altre ancora, nella versione 3 della GPL, tuttavia non
possiamo modificare la versione 2 della stessa.</p>

<p id="f4"><b>****</b> Alcuni utilizzano in maniera inesplicabile il termine
&ldquo;duplice licenziamento&rdquo; per fare riferimento alle vendita di
eccezioni, ma ciò è un abuso del linguaggio. Vedasi <a
href="/philosophy/selling-exceptions.html">Vendere eccezioni alla GNU
GPL</a>. Notate bene che se la licenza venduta come eccezione include un
qualunque codice non presente nella comune versione libera, ciò non
significa vendere eccezioni, piuttosto si tratta di software non libero.</p>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.it.html" -->
<div id="footer">
<div class="unprintable">

<p>Per informazioni su FSF e GNU rivolgetevi, possibilmente in inglese, a <a
href="mailto:gnu@gnu.org">&lt;gnu@gnu.org&gt;</a>. Ci sono anche <a
href="/contact/">altri modi di contattare</a> la FSF. Inviate segnalazioni
di link non funzionanti e altri suggerimenti relativi alle pagine web a <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Le traduzioni italiane sono effettuate ponendo la massima attenzione ai
dettagli e alla qualità, ma a volte potrebbero contenere imperfezioni. Se ne
riscontrate, inviate i vostri commenti e suggerimenti riguardo le traduzioni
a <a
href="mailto:web-translators@gnu.org">&lt;web-translators@gnu.org&gt;</a>
oppure contattate direttamente il <a
href="http://savannah.gnu.org/projects/www-it/">gruppo dei traduttori
italiani</a>.<br/>Per informazioni su come gestire e inviare traduzioni
delle nostre pagine web consultate la <a
href="/server/standards/README.translations.html">Guida alle traduzioni</a>.</p>
</div>

<!-- Regarding copyright, in general, standalone pages (as opposed to
     files generated as part of manuals) on the GNU web server should
     be under CC BY-ND 4.0.  Please do NOT change or remove this
     without talking with the webmasters or licensing team first.
     Please make sure the copyright date is consistent with the
     document.  For web pages, it is ok to list just the latest year the
     document was modified, or published.
     
     If you wish to list earlier years, that is ok too.
     Either "2001, 2002, 2003" or "2001-2003" are ok for specifying
     years, as long as each year in the range is in fact a copyrightable
     year, i.e., a year in which the document was published (including
     being publicly visible on the web or in a revision control system).
     
     There is more detail about copyright years in the GNU Maintainers
     Information document, www.gnu.org/prep/maintain. -->
<p>Copyright &copy; 2016 Free Software Foundation, Inc.</p>

<p>Questa pagina è distribuita secondo i termini della licenza <a rel="license"
href="http://creativecommons.org/licenses/by-nd/4.0/">Creative Commons
Attribuzione - Non opere derivate 4.0 Internazionale</a> (CC BY-ND 4.0).</p>

<!--#include virtual="/server/bottom-notes.it.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
Traduzione originale di mrtx. Modifiche di Enrico Bella, Andrea Pescetti.</div>

<p class="unprintable"><!-- timestamp start -->
Ultimo aggiornamento:

$Date: 2016/10/23 14:29:15 $

<!-- timestamp end -->
</p>
</div>
</div>
</body>
</html>
