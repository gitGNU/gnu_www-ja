<!--#set var="ENGLISH_PAGE" value="/licenses/license-recommendations.en.html" -->

<!--#include virtual="/server/header.it.html" -->
<!-- Parent-Version: 1.77 -->

<!-- This file is automatically generated by GNUnited Nations! -->
<title>Come scegliere una licenza per i propri progetti - Progetto GNU - Free
Software Foundation</title>

<!--#include virtual="/licenses/po/license-recommendations.translist" -->
<!--#include virtual="/server/banner.it.html" -->
<h2>Come scegliere una licenza per i propri progetti</h2>

<!--#include virtual="/licenses/fsf-licensing.it.html" -->
<h3 id="intro">Introduzione</h3>

<p>Spesso gli sviluppatori ci chiedono quale licenza consigliamo per i loro
progetti. Abbiamo già pubblicato dei testi su questo argomento, ma
l'informazione è sparsa tra saggi, domande ricorrenti e commenti sulle
licenze. Questo articolo raccoglie tutte quelle informazioni in un singolo
testo allo scopo di facilitarne la consultazione.</p>

<p>Questi consigli sono per progetti designati a svolgere compiti pratici, come
programmi e documentazione. Opere artistiche e lavori che esprimono un punto
di vista soggettivo costituiscono una questione separata; il Progetto GNU
non pone alcuna particolare condizione di rilascio se non rendere possibile
la loro esecuzione senza l'uso di software non libero (in particolare, <a
href="http://defectivebydesign.org/">senza DRM</a>). Potreste comunque
decidere di seguire questi consigli per prodotti artistici che sono
accompagnati da un programma.</p>

<p>Questi consigli si applicano al caso in cui voi dobbiate scegliere una
licenza per un progetto da voi creato, sia una modifica ad un progetto
esistente che un progetto originale. Non affrontano il problema che sorge
dal combinare materiale esistente e rilasciato sotto licenze diverse. Se
cercate informazioni a tal fine, per favore controllate le nostre <a
href="/licenses/gpl-faq.html">domande ricorrenti sulla GPL</a>.</p>

<p>Una volta finite di leggere le nostre raccomandazioni, se avete bisogno di
ulteriore aiuto potete scrivere (in inglese, se possibile) a <a
href="mailto:licensing@gnu.org">&lt;licensing@gnu.org&gt;</a>. Potrebbero
volerci delle settimane perché il team delle licenze vi risponda; se non
ricevete risposta entro un mese, inviate un sollecito sempre allo stesso
indirizzo.</p>

<h3 id="contributing">Contribuire ad un progetto esistente</h3>

<p>Quando contribuite ad un progetto esistente, è consigliato rilasciare le
vostre versioni modificate sotto la stessa licenza del progetto originale. È
bene cooperare con i manutentori del progetto, e rilasciare modifiche sotto
un'altra licenza spesso rende la cooperazione molto difficile. Dovreste
farlo solo in quei casi particolari in cui è fortemente giustificabile.</p>

<p>Un caso in cui usare una licenza diversa è giustificabile è quando vengono
effettuate modifiche sostanziali ad un progetto rilasciato sotto una licenza
non copyleft. Se la versione da voi creata è notevolmente più utile rispetto
all'originale, è comprensibile rilasciarla sotto una licenza copyleft, per
gli stessi <a href="/copyleft/copyleft.html">motivi per cui consigliamo il
copyleft</a>. Se vi trovate in questa situazione, vi consigliamo di seguire
le raccomandazioni sotto indicate per applicare una licenza ad un nuovo
progetto.</p>

<p>Se scegliete di rilasciare le vostre modifiche sotto una licenza diversa
dall'originale, dovete essere certi che la licenza originale permetta l'uso
del materiale sotto la licenza da voi scelta. In nome dell'onestà, marcate
esplicitamente quali parti del vostro progetto sono state rilasciate sotto
quale licenza.</p>

<h3 id="software">Software</h3>

<p>Consigliamo licenze diverse per progetti diversi, a seconda dello scopo del
software. In generale, consigliamo di usare la licenza copyleft più forte
che non interferisca con tale scopo. Il nostro saggio <a
href="/copyleft/copyleft.html">&ldquo;Cos'è il copyleft?&rdquo;</a> illustra
il concetto di copyleft in dettaglio e spiega perché esso spesso rappresenti
la migliore strategia di licenza.</p>

<p>Per la maggior parte dei programmi, consigliamo l'utilizzo della versione
più recente della <a href="/licenses/gpl.html">GNU General Public License
(GPL)</a> per i vostri progetti. È una licenza copyleft forte che include
numerose salvaguardie per le libertà degli utenti, appropriata per ogni tipo
di software.</p>

<p>Passiamo ora alle eccezioni.</p>

<h4 id="small">Piccoli programmi</h4>

<p>Usare il copyleft per un programma di piccole dimensioni non è sempre la
scelta migliore. Noi poniamo 300 linee di codice come limite: quando un
programma è più corto, i benefici offerti dal copyleft diventano troppo
piccoli per giustificare l'inconvenienza di accertarsi che il software sia
sempre distribuito con una copia della licenza.</p>

<p>Per quei programmi, consigliamo la <a
href="http://www.apache.org/licenses/LICENSE-2.0">Licenza Apache 2.0</a>,
una licenza non copyleft che ha il beneficio di impedire a contributori e
distributori di sporgere denuncia per aver infranto dei brevetti. Questo non
rende il software immune alle minacce dei brevetti (una licenza non ha
questo potere), ma previene coloro che detengono i brevetti dal creare
&ldquo;esche&rdquo; che consistono nel rilasciare il software sotto termini
liberi a condizione di accettare dei termini non liberi nella licenza del
brevetto.</p>

<p>Tra le licenze permissive, Apache 2.0 è la migliore; se avete deciso per un
qualsiasi motivo di usare una licenza permissiva, è questa che raccomandiamo
di usare.</p>

<h4 id="libraries">Librerie</h4>

<p>Per le librerie, distinguiamo tre casi.</p>

<p>Alcune librerie implementano standard liberi che competono con standard non
liberi, come Ogg Vorbis (che compete con audio MP3) e WebM (che compete con
video MPEG-4). Per questi progetti, la diffusione del codice è più
importante per l'avanzamento della causa del software libero che l'uso di
una licenza copyleft.</p>

<p>In queste situazioni particolari, raccomandiamo la <a
href="http://www.apache.org/licenses/LICENSE-2.0">Licenza Apache 2.0</a>.</p>

<p>Per tutte le altre librerie, raccomandiamo una licenza copyleft. Se gli
sviluppatori stanno già utilizzando una libreria alternativa rilasciata
sotto una licenza non libera o permissiva, raccomandiamo di usare la <a
href="/licenses/lgpl.html">GNU Lesser General Public License (LGPL)</a>.</p>

<p>A differenza del primo caso, dove la libreria implementa uno standard
eticamente superiore, in questo l'adozione senza un forte motivo non serve a
compiere alcun obiettivo particolare, motivo per il quale non c'è alcun
motivo valido per evitare il copyleft. Ma, se chiedete agli utenti della
vostra libreria di rilasciare i propri programmi sotto copyleft, questi
passeranno semplicemente ad una delle alternative disponibili, senza
avanzare la nostra causa. La Lesser GPL è stata creata proprio per fare da
ponte tra questi casi, permettendo agli sviluppatori di software
proprietario di usare la libreria senza però privare gli utenti delle
libertà relative al codice stesso della libreria.</p>

<p>Per librerie che offrono funzionalità specifiche e che non hanno
competizione non libera o non copyleft, raccomandiamo l'uso della GNU
GPL. Per sapere perché, si prega di leggere <a
href="/licenses/why-not-lgpl.html">&ldquo;Perché evitare la Lesser GPL per
la vostra prossima libreria&rdquo;</a>.</p>

<h4 id="server">Software per server</h4>

<p>Se è probabile che altri creino versioni migliorate del vostro programma da
eseguire sui server senza distribuirle ad altri, e siete preoccupati che
questo possa svantaggiare la vostra versione, raccomandiamo l'adozione della
<a href="/licenses/agpl.html">GNU Affero General Public License
(AGPL)</a>. I termini della AGPL sono identici a quelli della GPL; l'unica
differenza è che offre una condizione aggiuntiva che permette agli utenti di
ottenere il codice sorgente di un programma eseguito tramite la rete.</p>

<p>Il requisito della AGPL non è sufficiente per risolvere il problema
<em>degli utenti</em> posto dall'affidamento dei propri dati a server
esterni. Per esempio, non impedirà ai <a
href="/philosophy/who-does-that-server-really-serve.html">servizi
sostitutivi del software (SaaSS)</a> di negare le libertà dei propri utenti,
ma fortunatamente la maggior parte dei server non presentano questo
problema. Per saperne di più, si prega di leggere <a
href="/licenses/why-affero-gpl.html">&ldquo;Why the Affero GPL&rdquo;</a>.</p>

<h3 id="documentation">Documentazione</h3>

<p>Consigliamo la <a href="/licenses/fdl.html">GNU Free Documentation License
(GFDL)</a> per tutorial, manuali di riferimento ed altre opere di
documentazione di grande dimensione. È una licenza con copyleft forte
pensata per lavori didattici, scritta inizialmente per manuali di software,
che include termini che affrontano specificamente quei problemi che sorgono
quando il progetto viene distribuito o modificato.</p>

<p>Per piccole opere di documentazione secondaria, come tabelle riassuntive dei
comandi, è meglio usare la <a
href="/licenses/license-list.html#GNUAllPermissive"> licenza GNU
all-permissive</a>, visto che una copia della GFDL difficilmente troverà
posto nella tabella. Non usate CC-BY, visto che è incompatibile con la GFDL.</p>

<p>Per pagine di manuale da aprire con il comando "man", raccomandiamo la GFDL
se la pagina è lunga e la <a
href="/licenses/license-list.html#GNUAllPermissive">licenza GNU
all-permissive</a> se corta.</p>

<p>A volte la documentazione include codice sorgente. Per esempio, un manuale
per un linguaggio di programmazione potrebbe includere esempi da seguire. In
tal caso, dovreste sia includere questi sotto i termini della FDL che
rilasciarli sotto un'altra licenza appropriata per il software. Questo
permette di usare il codice in altri progetti. Consigliamo di rilasciare
piccoli frammenti di codice nel pubblico dominio tramite la licenza <a
href="http://creativecommons.org/about/cc0">CC0</a> e di distribuire
porzioni più grandi sotto la stessa licenza usata dal progetto originale.</p>

<h3 id="data">Altri dati usati dai programmi</h3>

<p>Questa sezione discute tutti quelle parti aggiuntive che potrebbero essere
incluse nei vostri programmi, come ad esempio icone, grafica, font e dati
geografici. Potreste anche seguire queste linee guida per contenuto di tipo
artistico, anche se non vi criticheremo se non lo doveste fare.</p>

<p>Se state creando queste opere come parte di un progetto software, di solito
consigliamo di rilasciarle sotto la stessa licenza del software. Non ci
dovrebbe essere alcun problema con le licenze da noi consigliate: GPLv3,
LGPLv3, AGPLv3, e GPLv2 possono essere tutte applicate ad un qualsiasi tipo
di opera - non solo software - che possa essere soggetta a copyright e che
possa essere modificata in un determinato modo. Usare la stessa licenza del
software renderà più facile la distribuzione ed eviterà potenziali dubbi
circa la compatibilità. Usare una licenza diversa ma libera potrebbe essere
appropriato solo se questa offre un vantaggio pratico specifico, come
miglior cooperazione con altri progetti liberi.</p>

<p>Se le vostre opere non vengono create per essere usate con un particolare
progetto software o se non sarebbe appropriato usare la stessa licenza del
progetto, l'unica cosa che vi possiamo consigliare è di scegliere una
licenza copyleft appropriata al vostro lavoro. Abbiamo elencato alcune di
queste nella nostra <a
href="/licenses/license-list.html#OtherLicenses">lista delle licenze</a>. Se
nessuna licenza vi sembra particolarmente appropriata, la <a
href="/licenses/license-list.html#ccbysa">Creative Commons
Attribution-ShareAlike</a> è una licenza copyleft che può essere usata per
diversi tipi di opere.</p>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.it.html" -->
<div id="footer">
<div class="unprintable">

<p>Per informazioni su FSF e GNU rivolgetevi, possibilmente in inglese, a <a
href="mailto:gnu@gnu.org">&lt;gnu@gnu.org&gt;</a>. Ci sono anche <a
href="/contact/">altri modi di contattare</a> la FSF. Inviate segnalazioni
di link non funzionanti e altri suggerimenti relativi alle pagine web a <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Le traduzioni italiane sono effettuate ponendo la massima attenzione ai
dettagli e alla qualità, ma a volte potrebbero contenere imperfezioni. Se ne
riscontrate, inviate i vostri commenti e suggerimenti riguardo le traduzioni
a <a
href="mailto:web-translators@gnu.org">&lt;web-translators@gnu.org&gt;</a>
oppure contattate direttamente il <a
href="http://savannah.gnu.org/projects/www-it/">gruppo dei traduttori
italiani</a>.<br/>Per informazioni su come gestire e inviare traduzioni
delle nostre pagine web consultate la <a
href="/server/standards/README.translations.html">Guida alle traduzioni</a>.</p>
</div>

<!-- Regarding copyright, in general, standalone pages (as opposed to
     files generated as part of manuals) on the GNU web server should
     be under CC BY-ND 3.0 US.  Please do NOT change or remove this
     without talking with the webmasters or licensing team first.
     Please make sure the copyright date is consistent with the
     document.  For web pages, it is ok to list just the latest year the
     document was modified, or published.
     
     If you wish to list earlier years, that is ok too.
     Either "2001, 2002, 2003" or "2001-2003" are ok for specifying
     years, as long as each year in the range is in fact a copyrightable
     year, i.e., a year in which the document was published (including
     being publicly visible on the web or in a revision control system).
     
     There is more detail about copyright years in the GNU Maintainers
     Information document, www.gnu.org/prep/maintain. -->
<p>Copyright &copy; 2011, 2013, 2014 Free Software Foundation, Inc.</p>

<p>Questa pagina è distribuita secondo i termini della licenza <a rel="license"
href="http://creativecommons.org/licenses/by-nd/3.0/us/deed.it">Creative
Commons Attribuzione - Non opere derivate 3.0 Stati Uniti</a> (CC BY-ND
3.0).</p>

<!--#include virtual="/server/bottom-notes.it.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
Traduzione originale di Fabio Pesari. Modifiche di Andrea Pescetti.</div>

<p class="unprintable"><!-- timestamp start -->
Ultimo aggiornamento:

$Date: 2014/12/24 13:57:21 $

<!-- timestamp end -->
</p>
</div>
</div>
</body>
</html>
