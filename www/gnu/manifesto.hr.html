<!--#include virtual="/server/header.html" -->
<title>GNU Manifest - GNU Projekt - Fundacija za Slobodni Softver (FSF)</title>
<!--#include virtual="/server/banner.html" -->
<h2>GNU Manifest</h2>

<pre>
     GNU Manifest (koji je naveden u daljnjem tekstu) je
     napisao <a href="http://www.stallman.org/">Richard Stallman</a> u počecima GNU Projekta,
     kako bi zatražio sudjelovanje i potporu. Tijekom prvih nekoliko
     godina, obnavljan je u manjoj mjeri da bi ostao u toku događaja,
     no sada se čini kako je najbolje ostaviti ga neizmijenjenog
     kakvog ga je većina ljudi vidjela.

     Od tog vremena, naučili smo o određenim uobičajenim krivim
     shvaćanjima nekih dijelova engleskog originala koja bi se
     izbjegla da je tekst drugačije sročen. Bilješke dodane
     1993. pojašnjavaju ove stavke.

     Za najsvježije informacije o dostupnom GNU softveru, molimo
     pogledajte informacije dostupne na
     našem <a href="/home.html">web serveru</a>, preciznije na
     našem <a href="/software/software.html">popisu softvera</a>. Za informacije 
     kako pridonijeti, pogledajte <a href="/help/">http://www.gnu.org/help</a>.
</pre>

<h3>Što je GNU? Gnu Nije Unix!</h3>

<p>GNU, što je kratica za Gnu Nije Unix, je naziv za potpun softverski
sustav kompatibilan s Unixom koji pišem kako bih ga mogao dati
slobodno tako da ga svatko može koristiti. <a href="#f1">[1]</a>
Nekoliko drugih volontera mi pomaže. Donacije vremena, novca, programa
i opreme su vrlo potrebne.</p>

<p>Zasad imamo uređivač teksta Emacs sa Lispom za pisanje naredbi
uređivača, debugger na razini izvornog koda, generator parsera
kompatibilan s yacc-om, linkera, i oko 35 pomoćnih programa. Ljuska
(izvođač naredbi) je skoro gotova. Novi prenosivi optimizirajući C
kompajler je kompajlirao samog sebe i možda će biti pušten u javnost
kasnije ove godine. Osnovni kernel postoji no još mnoge mogućnosti su
potrebne da bismo emulirali Unix. Kada kernel i kompajler budu gotovi,
bit će moguće distribuirati GNU sustav dovoljan za razvoj
softvera. Koristit ćemo TeX kao svoj formater teksta, ali radimo na
nroff-u. Koristit ćemo i slobodan, prenosivi X prozorski sustav. Nakon
ovoga, dodat ćemo prenosivi Common Lisp, igru Empire, tablični
kalkulator, i stotine drugih stvari, kao i elektroničku
dokumentaciju. Nadamo se da ćemo, jednom, ponuditi sve korisno što
uobičajeno dolazi sa Unix sustavom, i više.</p>

<p>GNU će moći pokretati Unix programe, no neće biti identičan
Unixu. Napravit ćemo sva poboljšanja koja smatramo korisnima, prema
našem iskustvu sa drugim operativnim sustavima. Točnije, namjeravamo
imati dulja imena datoteka, oznake verzija datoteka, datotečni sustav
sa zaštitom od raspada, možda i dovršavanje imena datoteka, podršku za
prikaz neovisan o terminalu, i jednom možda i prozorski sustav baziran
na Lispu kroz koji će više Lisp programa i običnih Unix programa moći
dijeliti ekran. I C i Lisp će biti dostupni kao sistemski programski
jezici. Probat ćemo podržavati protokole za komunikaciju UUCP, MIT
Chaosnet i Internet.</p>

<p>GNU je u početku namjenjen ponajviše strojevima u klasi
68000/16000-ice sa virtualnom memorijom, jer su to najjednostavniji
strojevi na kojima ga možemo natjerati da radi. Dodatni trud potreban
da ga pokrenemo i na manjim strojevima će biti ostavljen nekome tko
želi koristiti GNU na njima.</p>

<p>Da izbjegnemo strašnu zbrku, molimo da kažete 'G' u riječi 'GNU'
kada je to ime ovog projekta. Naime, u engleskom se riječ 'gnu'
(životinja) izgovara kao i 'new' (novo).</p>

<h3>Zašto moram napisati GNU</h3>

<p>Smatram da postoji zlatno pravilo koje zahtjeva da dijelim program
koji mi se sviđa sa drugima kojima se on sviđa. Prodavači softvera
žele podijeliti korisnike i osvojiti ih, tako da zahtijevaju od svakog
korisnika da se složi da neće dijeliti sa drugima. Odbijam ne biti
solidaran s drugim korisnicima na ovaj način. Ne mogu sa čistom
savješću potpisati ugovor o nedijeljenju ili softverski licenčni
ugovor. Tijekom godina u kojima sam radio u Laboratoriju za Umjetnu
Inteligenciju pokušao sam se odupirati takvim strujanjima i drugim
negostoljubivostima, no u jednom trenutku otišli su predaleko: nisam
mogao ostati u ustanovi u kojoj se takve stvari rade protiv moje
volje.</p>

<p>Kako bih mogao nastaviti koristiti računala bez da budem nečastan,
odlučio sam složiti dovoljnu količinu slobodnog softvera tako da mogu
ići dalje bez imalo softvera koji nije slobodan. Dao sam otkaz u
Laboratoriju kako me MIT legalno ne bi mogao sprečavati u slobodnom
davanju GNU-a.</p>

<h3>Zašto će GNU biti kompatibilan s Unixom</h3>

<p>Unix, po meni, nije idealan sustav, no nije preloš. Osnovne osobine
Unixa čine se dobrima, i mislim kako se ono što Unixu nedostaje može
popuniti bez da uništim te osobine. A sustav kompatibilan s Unixom bio
bi jednostavan za prihvaćanje mnogim drugim ljudima.</p>

<h3>Kako će GNU biti dostupan</h3>

<p>GNU nije javno vlasništvo. Svakome će biti dozvoljeno mijenjati i
redistribuirati GNU, ali nijednom distributeru neće biti dozvoljeno da
se ograniči daljnje distribuiranje. Da tako
kažemo, <a href="/philosophy/categories.html#ProprietarySoftware">vlasničke <span
style="font-size: small;">[proprietary]</span></a> izmjene neće biti
dozvoljene. Želim osigurati da će sve inačice GNU-a ostati
slobodne.</p>

<h3>Zašto mnogi drugi programeri žele pomoći</h3>

<p>Pronašao sam mnogo programera koji su uzbuđeni oko GNU-a i žele
pomoći.</p>

<p>Mnogi programeri su nezadovoljni komercijalizacijom sistemskog
softvera. Možda im omogućava da zarađuju više novca, no zahtjeva da se
općenito osjećaju u sukobu s drugim programerima umjesto da se
osjećaju drugovima. Osnovni čin prijateljstva među programerima je
dijeljenje programa; današnji tržišni način rada u osnovi zabranjuje
programerima da se prema drugima odnose kao prema prijateljima. Kupac
softvera mora odabrati između prijateljstva i poštovanja
zakona. Prirodno, mnogi odlučuju da je prijateljstvo bitnije. Ali oni
koji vjeruju u zakon često se ne osjećaju dobro sa bilo kojim
odabirom. Postaju cinični i misle da je programiranje samo način za
zaradu.</p>

<p>Radom i korištenjem GNU-a umjesto vlasničkih programa, možemo biti
gostoljubivi prema svima i istovremeno poštivati zakon. Dodatno, GNU
služi kao primjer za inspiraciju i kao zastava koja će povesti druge
da nam se pridruže u dijeljenju. Ovo nam može dati osjećaj harmonije
koji je nemoguć ako koristimo softver koji nije slobodan. Za oko pola
programera s kojima razgovaram, ovo je bitna sreća koju novac ne može
zamijeniti.</p>

<h3>Kako Vi možete pripomoći</h3>

<blockquote>
<p>
(Danas, da biste vidjeli softverske zadaće na kojima možete raditi,
pogledajte <a href="http://savannah.gnu.org/projects/tasklist">GNU
popis zadataka</a>. Za druge načine na koje možete pomoći,
pogledajte <a href="/help/">http://www.gnu.org/help</a>.)
</p>
</blockquote>

<p>Tražim proizvođače računala za donacije strojeva i novca. Tražim
pojedince za donacije programa i rada.</p>

<p>Jedna posljedica koju možete očekivati donacijom strojeva je da će
se GNU na njima vrtiti vrlo rano. Strojevi trebaju biti potpuni,
sustavi spremni za uporabu, odobreni za uporabu u naseljenim
područjima, i da ne trebaju sofisticirano hlađenje ili napajanje.</p>

<p>Shvatio sam da su mnogi programeri željni dati slobodno vrijeme za
rad na GNU. Za većinu projekata, takav povremeni distribuirani rad bio
bi vrlo težak za koordinaciju; nezavisno pisani dijelovi ne bi radili
zajedno. No za konkretnu zadaću zamjene Unixa, ovaj problem ne
postoji. Potpun Unix sustav sadrži stotine pomoćnih programa, od kojih
je svaki zasebno dokumentiran. Većina specifikacija sučelja su fiksne
radi kompatibilnosti Unixa. Ako svaki pridonositelj može napisati
kompatibilnu zamjenu za jedan Unix alat, i da ga natjera da radi kako
treba umjesto originala na Unix sustavu, tada će svi ovi alati raditi
kako valja kad ih se složi zajedno. Čak i ako damo Murphyju da stvori
nekoliko neočekivanih problema, slaganje ovih komponenti zajedno biti
će jednostavna zadaća. (Kernel će zahtijevati bližu komunikaciju i
morat će se razvijati od strane male, uske grupe.)</p>

<p>Ako dobijem novčane donacije, možda ću moći zaposliti nekoliko
ljudi da rade puno ili djelomično radno vrijeme. Plaća neće biti
visoka po programerskim standardima, no tražim ljude kojima je
građenje društvenog duha važno kao i zarada. Ovo vidim kao način da
omogućim zainteresiranim ljudima da posvete punu energiju na rad na
GNU-u poštedom od potrebe da zarade za život na neki drugi način.</p>

<h3>Zašto će svi korisnici računala imati koristi</h3>

<p>Kada GNU bude napisan, svatko će moći dobiti dobar sistemski
softver slobodno, baš kao i zrak. <a href="#f2">[2]</a></p>

<p>Ovo znači mnogo više od pukog uklanjanja cijene licence Unixa. Ovo
znači da će se bespotrebno gubljenje vremena na programiranje
izbjeći. To vrijeme može umjesto toga ići u unaprijeđivanje
tehnologije.</p>

<p>Potpuni izvorni kod sistemskog softvera bit će dostupan svakome. Na
taj način, korisnik koji treba promjene u sustavu uvijek će moći
slobodno sam napraviti promjene, ili platiti bilo kojem programeru ili
kompaniji da ih naprave umjesto njega. Korisnici više neće biti u
milosti jednog programera ili kompanije koja posjeduje izvorni kod i
jedini ima mogućnost napraviti izmjene.</p>

<p>Škole će moći pružiti mnogo edukativnije okruženje poticajući
učenike da proučavaju i poboljšavaju sistemski kod. Harvardov
računalni laboratorij nekad je imao odredbu da se niti jedan program
nije smio instalirati na sustav ako njegov izvorni kod nije bio javan,
i držali se toga tako da su stvarno odbijali instalirati određene
programe. Ovo me snažno inspiriralo.</p>

<p>Konačno, gubljenje vremena na razmišljanje tko je vlasnik
sistemskog softvera i što se smije ili ne smije činiti s njim bit će
uklonjeno.</p>

<p>Ugovori koji zahtijevaju ljude da plate za korištenje programa,
uključujući licenciranje kopija, uvijek izazivaju ogromne troškove
društvu kroz nespretne mehanizme koji su potrebni da bi se odredilo
koliko, odnoosno za koje programe, pojedinac mora platiti. I samo
policijska država može natjerati svakoga da se pokore tim
mehanizmima. Zamislite svemirsku postaju gdje se zrak mora vrlo skupo
proizvoditi; naplata svakome tko diše prema jednoj litri zraka možda
je pošteno, no nošenje maske za disanje s mjeračem cijeli dan i noć je
nepodnošljivo čak i ako si svatko može priuštiti plaćanje računa za
zrak. A TV kamere koje su svagdje da bi vidjele da li ikada skidate
masku su strašne. Bolje je podržavati tvornicu zraka porezom po glavi
stanovnika i jednostavno odbaciti maske.</p>

<p>Kopiranje svih ili dijelova programa je prirodno programeru poput
disanja, i jednako produktivno. Mora biti slobodno.</p>

<h3>Neki jednostavno odbacivi prigovori ciljevima GNU-a</h3>

<p>
<strong>"Nitko ga neće koristiti ako je besplatan, jer to znači da
nemaju podršku na koju se mogu pouzdati."</strong></p>

<p>
<strong>"Morate naplaćivati za program kako biste platili pružanje
podrške."</strong></p>

<p>Ako bi ljudi radije platili za GNU i podršku nego dobili besplatni
GNU bez podrške, kompanija koja bi pružala samo podršku ljudima koji
su slobodno nabavili GNU morala bi biti
profitabilna. <a href="#f3">[3]</a></p>

<p>Moramo razlikovati podršku u obliku stvarnog programiranja i
jednostavnog držanja za ruku. Ono prvo je nešto na što se pojedinac ne
može osloniti kod prodavača softvera. Ako Vaš problem ne dijeli
dovoljno ljudi, prodavač će vam reći da se gonite.</p>

<p>Ako se Vaša kompanija mora moći osloniti na podršku, jedini način
je da imate sav potreban izvorni kod i alate. Tada možete zaposliti
bilo koju dostupnu osobu da Vam popravi Vaš problem; ne biste bili na
milost i nemilost bilo kojeg pojedinca. Sa Unixom, cijena izvornog
koda ovo čini nemogućim većini kompanija. Sa GNU-om ovo će biti
jednostavno. Još uvijek će biti moguće da nema kompetentne osobe, no
ovaj problem ne može se baciti na način distribucije. GNU ne rješava
sve svjetske probleme, samo neke.</p>

<p>U međuvremenu, korisnici koji ne znaju ništa o računalima trebaju
držanje za ruku: trebaju da netko za njih učini ono što bi i oni sami
jednostavno mogli no ne znaju kako.</p>

<p>Takve usluge mogu nuditi tvrtke koje prodaju samo držanje za ruku i
uslugu popravka. Ako je istina da bi ljudi radije potrošili novac i
dobili proizvod s uslugom, tada će rado kupiti i uslugu kad već dobiju
proizvod besplatno. Ove uslužne tvrtke će se natjecati u kvaliteti i
cijeni; korisnici neće biti vezani uz pojedinu. U međuvremenu, oni od
nas koji ne trebaju uslugu će morati moći koristiti program i bez
plaćanja za uslugu.</p>

<p>
<strong>"Ne možete dosegnuti mnogo ljudi bez oglašavanja, i morate
naplatiti program da biste to podržavali."</strong></p>

<p>
<strong>"Beskorisno je oglašavati program do kojeg ljud mogu doći
besplatno."</strong></p>

<p>Postoje razni načini besplatnog ili vrlo jeftinog publiciteta koji
se mogu koristiti za obavijestiti računalne korisnike o nečem poput
GNU-a. No možda je istina da pojedinac može doći do više korisnika
mikroračunala koristeći oglašavanje. Ako je ovo istina, kompanija koja
oglašava uslugu kopiranja i slanja GNU-a za novac morala bi biti
dovoljno uspješna da plati za svoje oglašavanje i više. Na ovaj način,
samo korisnici koji imaju koristi od oglašavanja plate za njega.</p>

<p>S druge strane, ako mnogo ljudi dobije GNU od svojih prijatelja, i
takve kompanije ne uspiju, ovo će pokazati da oglašavanje nije ustvari
bilo potrebno da se GNU proširi. Zašto zagovornici slobodnog tržišta
ne dopuštaju da slobodno tržište odluči o
ovome? <a href="#f4">[4]</a></p>

<p>
<strong>"Moja kompanija treba vlasnički operativni sustav da bi dobila
na konkurentnosti."</strong></p>

<p>GNU će ukloniti operativne sustave iz područja
konkurentnosti. Nećete moći dobiti prednost na ovom području, no neće
ni Vaši konkurenti. Vi i oni ćete se natjecati u drugim područjima,
dok ćete u ovom oboje surađivati. Ako Vaša kompanija prodaje
operativni sustav, GNU Vam se neće svidjeti, no to je Vaš problem. Ako
je Vaš posao nešto drugo, GNU Vas može spasiti od polaska u skupi
posao prodaje operativnih sustava.</p>

<p>Volio bih vidjeti da GNU razvoj podržavaju darovi mnogih
proizvođača i korisnika, smanjujući cijenu
oboma. <a href="#f5">[5]</a></p>

<p>
<strong>"Ne zaslužuju li programeri nagradu za svoju
kreativnost?"</strong></p>

<p>Ako išta zaslužuje nagradu, to je pomaganje društvu. Kreativnost
može biti pomaganje društvu, no samo ako je društvo slobodno da
koristi rezultate. Ako programeri zaslužuju nagradu za stvaranje
inovativnih programa, na isti način trebaju biti kažnjeni ako
ograničuju uporabu ovih programa.</p>

<p>
<strong>"Ne bi li programer trebao moći tražiti nagradu za svoju
kreativnost?"</strong></p>

<p>Ne postoji ništa loše u želji za plaćom za rad, ili željom za
povećanjem svojeg dohotka, dok god taj pojedinac ne koristi
destruktivne mjere. Ali mjere koje su danas uobičajene u području
softvera zasnovane su na destruktivnosti.</p>

<p>Izvlačenje novca od korisnika programa ograničavanjem njegove
uporabe je destruktivno jer ograničenja smanjuju količinu i način na
koji se program može koristiti. Ovo smanjuje količinu bogatstva koje
čovječanstvo dobiva od programa. Kada postoji namjerni odabir da se
ograniči, štetne posljedice su namjerno uništenje.</p>

<p>Razlog zašto dobar građanin ne koristi takve destruktivne mjere da
bi postao bogatiji je jer, ako bi svatko tako činio, svi bismo postali
siromašniji od međusobne destruktivnosti. Ovo je Kantovska etika; ili,
Zlatno Pravilo. Budući da ne volim posljedice koje se stvaraju ako
svatko skriva informacije, nužno smatram da je zlo činiti takvo
što. Točnije, želja da se bude nagrađen za kreativnost ne opravdava
sprječavanje svijeta da koristi svu ili dio te kreativnosti.</p>

<p>
<strong>"Neće li programeri gladovati?"</strong></p>

<p>Mogao bih odgovoriti da nitko nije prisiljen biti programer. Većina
nas ne može zaraditi novac za stajanje na ulici i pravljenje
grimasa. No mi nismo, kao rezultat, prisiljeni provoditi naš život
stajući na ulici i gladujući. Činimo nešto drugo.</p>

<p>No to je krivi odgovor jer prihvaća implicitnu pretpostavku
postavljača pitanja: da bez vlasništva nad softverom, programeri ne
mogu biti plaćeni ni centa. Prema pretpostavki, sve ili ništa.</p>

<p>Pravi razlog zašto programeri neće gladovati je da će još uvijek
biti moguće da budu plaćeni za programiranje; samo ne plaćeni koliko
sada.</p>

<p>Ograničavanje kopiranja nije jedina osnova softverskim
kompanijama. To je najuobičajenija osnova jer donosi najviše novca. Da
je zabranjena, ili odbijena od strane kupca, softverske kompanije bi
se pomaknule na druge osnove organizacije koje se sada rjeđe
koriste. Uvijek su postojali razni načini da se organizira bilo koja
vrsta posla.</p>

<p>Vjerojatno programiranje neće biti toliko isplativo na novoj osnovi
kao danas. No to nije argument protiv promjene. Ne smatra se nepravdom
kada prodavači u trgovinama zarađuju koliko zarađuju. Kada bi
programeri isto toliko zarađivali, ni to ne bi bila nepravda. (U
praksi bi i dalje zarađivali mnogo više nego prodavači.)</p>

<p>
<strong>"Nemaju li ljudi pravo da kontroliraju kako se njihova
kreativnost koristi?"</strong></p>

<p>"Kontrola nad uporabom ideja pojedinca" ustvari je kontrola nad
tuđim životima; i obično se koristi da bi učinila njihove živote
težima.</p>

<p>Ljudi koji su proučavali problem prava intelektualnog
vlasništva <a href="#f6">[6]</a> pažljivo (poput odvjetnika) kažu da
ne postoji urođeno pravo intelektualnog vlasništva. Vrste
pretpostavljenih prava intelektualnog vlasništva koje vlada prepoznaje
stvoreni su posebnim zakonima za posebne svrhe.</p>

<p>Na primjer, patentni sustav je uspostavljen kako bi potaknuo
izumitelje da objave detalje svojih izuma. Njegova svrha bila je da
pomogne društvu više nego izumiteljima. U to vrijeme, životni vijek
patenta u trajanju od 17 godina bio je kratak u usporedbi s brzinom
napretka tehnologije. Budući da su patenti problem samo među
proizvođačima, kojima cijena i napor licenčnog ugovora su minimalni u
usporedbi sa postavljanjem proizvodnje, patenti često ne čine mnogo
štete. Ne rade probleme većini pojedinaca koji koriste patentirane
proizvode.</p>

<p>Ideja autorskih prava (copyrighta) nije postojala u antici, kada su
autori često kopirali djela drugih autora u cijelosti u neizmišljenim
djelima. Ovo je bilo korisno, i to je bio jedini način na koji su
djela mnogih autora preživjela barem djelomično. Sustav autorskih
prava je izmišljen čistokako bi poticao autorstvo. U području u kojem
je izmišljen -- knjige, koje su mogle biti kopirane ekonomično jedino
na tiskarskom stroju -- učinio je malo štete, a nije smetao većini
pojedinaca koji čitaju knjige.</p>

<p>Sva prava intelektualnog vlasništva su samo licence, samo dozvole
koje je društvo dalo jer se smatralo, pravo ili krivo, da društvo kao
cjelina će imati koristi od davanja istih. No u bilo kojoj situaciji
trebamo se zapitati: imamo li stvarno koristi od davanja takve
licence? Kakav čin dozvoljavamo pojedincu da čini?</p>

<p>Slučaj programa je danas vrlo različit od knjiga prije više stotina
godina. Činjenica da je najjednostavniji način za kopiranje programa
baš onaj od jednog susjeda do drugog, činjenica da program ima i
izvorni kod i objektni kod koji se razlikuju, i činjenica da se
program koristi, a ne čita i uživa u njemu, kombiniraju se kako bi
stvorili situaciju u kojoj osoba koja koristi autorsko pravo ustvari
šteti društvu kao cjelini i materijalno i duhovno; situaciju u kojoj
osoba to ne bi trebala to činiti dozvoljavao ili ne dozvoljavao joj to
zakon.</p>

<p>
<strong>"Konkurencija čini da se stvari rade bolje."</strong></p>

<p>Paradigma konkurencije je utrka: nagrađivanjem pobjednika, potičemo
svakoga da trči brže. Kada kapitalizam stvarno radi na ovaj način,
tada čini dobar posao; no njegovi branitelji su u krivu kada
pretpostavljaju da uvijek radi na ovaj način. Ako trkači zaborave
zašto je nagrada ponuđena i postanu usmjereni samo na pobjedu, bez
obzira na način, mogu pronaći i druge strategije -- poput napadanja
drugih trkača. Ako se trkači počnu tući, svi će doći kasnije.</p>

<p>Vlasnički i tajni softver je moralni ekvivalent trkača koji se
tuku. Tužno, no čini se da jedini sudac kojeg imamo nema ništa protiv
tuče; on samo upravlja njima. ("Za svakih deset metara koje prijeđete,
smijete napraviti jedan udarac.") Ustvari bi ih trebao razdvojiti, i
kazniti trkače što se uopće pokušavaju tući.</p>

<p>
<strong>"Neće li svi prestati programirati bez novčane
naknade?"</strong></p>

<p>Ustvari, mnogi ljudi će programirati bez ikakve novčane
naknade. Programiranje izaziva neodoljivu fascinaciju nekim ljudima,
obično ljudima koji su u njemu najbolji. Mnogi profesionalni
glazbenici nastavljaju svirati makar nemaju nade da će zaraditi za
život na taj način.</p>

<p>No ustvari ovo pitanje, makar ga ljudi često postavljaju, nije
odgovarajuće za ovu situaciju. Plaća programerima neće nestati, samo
će postati manja. Pa je pravo pitanje, da li će itko programirati sa
smanjenom novčanom naknadom? Moje iskustvo pokazuje da hoće.</p>

<p>Za više od deset godina, mnogi od najboljih svjetskih programera
radili su u Laboratoriju za Umjetnu Inteligenciju za mnogo manje novca
nego što bi mogli zaraditi bilo gdje drugdje. Dobili su mnogo
različitih ne-novčanih nagrada: slavu i poštovanje, na primjer. A
kreativnost je i zabavna, nagrada sama po sebi.</p>

<p>Tada je većina njih otišla kada su dobili šansu da rade isti
interesantan posao za mnogo novca.</p>

<p>Što činjenice pokazuju je da će ljudi programirati za razloge osim
bogastva; ali ako dobiju šansu istovremeno dobiti mnogo novca, počet
će očekivati i zahtijevati ga. Organizacije koje slabo plaćaju loše
stoje u konkurenciji sa onima koje puno plaćaju, ali ne moraju loše
stajati ako se zabrane one koje puno plaćaju.</p>

<p>
<strong>"Očajnički trebamo programere. Ako oni zahtijevaju da
prestanemo pomagati susjedima, moramo se pokoriti."</strong></p>

<p>Nikada niste toliko očajni da se morate pokoriti ovakvoj vrsti
zahtjeva. Zapamtite: milijuni za obranu, no niti jedan cent za
slavu!</p>

<p>
<strong>"Programeri nekako moraju preživjeti."</strong></p>

<p>U kratkom roku, ovo je istina. No postoje mnogi načini na koje
programeri mogu zaraditi za život bez prodaje prava na korištenje
programa. Ovaj način je danas uobičajen jer donosi programerima i
poslovnjacima najviše novca, a ne zato što je to jedini
način. Jednostavno je pronaći druge načine ako ih želite pronaći. Evo
nekoliko primjera.</p>

<p>Proizvođač koji predstavlja novo računalo platit će za prijenos
operativnih sustava na novi hardver.</p>

<p>Prodaja usluga učenja, držanja za ruke i održavanja također može
zapošljavati programere.</p>

<p>Ljudi s novim idejama mogli bi distribuirati programe kao
"freeware" <a href="#f7">[7]</a>, tražeći donacije od zadovoljnih
korisnika, ili prodavajući usluge držanja za ruke. Upoznao sam ljude
koji već uspješno rade na ovaj način.</p>

<p>Korisnici sa sličnim potrebama mogu osnovati udruge korisnika, i
platiti. Udruga bi s programerskim kompanijama ugovorila pisanje
programa koje bi članovi grupe željeli koristiti.</p>

<p>Mnoge vrste razvoja može se financirati sa Softverskim Porezom:</p>

<p>Pretpostavimo da svatko tko kupi računalo mora platiti x posto
cijene kao softverski porez. Vlada to daje agenciji poput NSF koja to
troši na razvoj softvera.</p>

<p>No ako kupac računala odluči sam napraviti donaciju za razvoj
softvera, može mu se odbiti takav porez. Može donirati na projekt koji
sam bira -- često, odabran jer se nada da će moći koristiti rezultate
kada bude gotov. Može odbiti porez u iznosu bilo koje količine
donacije do razine za koju bi inače morao platiti.</p>

<p>Ukupna razina poreza može se odrediti glasanjem osoba koje plaćaju
porez, određena prema količini na koju će biti oporezovani.</p>

<p>Posljedice:</p>

<ul>
<li>Zajednica korisnika računala podržava razvoj softvera.</li>
<li>Ova zajednica odlučuje koju količinu podrške trebaju.</li>
<li>Korisnici koje zanima koji projekti će dobiti njihov novac mogu
ovo sami odabrati.</li>
</ul>

<p>Na duljem roku, pretvaranje programa u slobodne korak je prema
svijetu bez rijetkosti, gdje nitko ne treba raditi vrlo mnogo samo
zato da bi zaradio za život. Ljudi će biti slobodni da se posvete
aktivnostima koje su zabavne, poput programiranja, nakon što provedu
potrebnih deset sati na tjedan na zahtjevanim zadaćama poput
zakonodavstva, savjetovanja obitelji, popravljanja robota i
pregledavanja asteroida. Neće biti potrebe da se zarađuje za život od
programiranja.</p>

<p>Već smo mnogo smanjili količinu posla koje cijelo društvo mora
činiti za svoju stvarnu produktivnost, no vrlo malo toga se prenijelo
u slobodu za radnike jer mnogo neproduktivne aktivnosti je nužno da bi
se pružila potpora produktivnim aktivnostima. Glavni razlozi su
birokracija i izometrijske borbe protiv konkurencije. Slobodni softver
će snažno smanjiti ove probleme u područjima softverske
produkcije. Ovo moramo učiniti, kako bismo pretvorili tehničke dobitke
u produktivnosti u manje posla za nas same.</p>

<h4>Bilješke</h4>
<ol>
<li><a name="f1"></a>Način na koji je ovo sročeno bio je nepažljiv. (U
engleskom originalu, "free" znači i slobodno i besplatno.) Ovdje se
htjelo reći da nitko ne treba platiti za *dozvolu* da koristi GNU
sustav. No riječi u engleskom originalu ovo nisu ovo izravno
razjasnile, te ih ljudi često shvaćaju kao da kažu da kopije GNU-a
trebaju biti uvijek distribuirane jeftino ili besplatno. Ovo nikad
nije bila namjera; kasnije, manifest spominje mogućnost da kompanije
nude uslugu distribucije za profit. Kasnije sam shvatio da oprezno
treba razlikovati "free" u značenju slobode i "free" u smislu
cijene. Slobodni, tj. free softver je softver za koji korisnici imaju
slobodu distribucije i promjene. Neki korisnici mogu nabaviti kopije
besplatno, dok drugi plaćaju za nabavku kopija -- a ako sredstva
pomognu u poboljšavanju softvera, time bolje. Važna stvar je da svatko
tko ima kopiju ima i slobodu da surađuje s drugima u njenom
korištenju.</li>

<li><a name="f2"></a>Ovo je još jedno mjesto na kojem nisam razlikovao
dva značenja "free". Rečenica kako stoji nije lažna -- možete nabaviti
kopije GNU softvera besplatno, od svojih prijatelja ili putem neta. No
ipak daje krivu ideju.</li>

<li><a name="f3"></a>Danas postoji više takvih kompanija.</li>

<li><a name="f4"></a>Free Software Foundation (Fundacija za Slobodni
Softver) je tijekom 10 godina nabavljala većinu novca od
distribucijske usluge, makar je više dobrotvorna ustanova nego
kompanija. Možete <a href="/order/order.html">naručiti stvari od
FSF-a</a>.</li>

<li><a name="f5"></a>Grupa računalnih kompanija se skupila novac oko
1991. da bi podržala razvoj GNU C Compiler-a.</li>

<li><a name="f6"></a>U 80tima još nisam shvatio koliko je zbunjujuć
govor o "problemima" tzv. "intelektualnog vlasništva". Taj termin je
očito priklonjen jednoj strani; neprimjetna je činjenica da on spaja
zajedno različite zakone koji raspravljaju o vrlo različitim
problemima. Danas pozivam ljude da sasvim odbacuju termin
"intelekutalno vlasništvo", kako ne bi druge poveli na pomisao da ti
zakoni čine jedan koherentan skup. Način koji će se biti jasan je
raspravljanje o patentima, autorskim pravima i žigovima (trademarks)
odvojeno. Pogledajte <a href="/philosophy/not-ipr.html">daljnje
objašnjenje</a> o tome kako ovaj termin širi zbunjenost i
priklonjenost.</li>

<li><a name="f7"></a>Kasnije smo počeli razlikovati "free software"
(slobodan softver) i "freeware" (besplatni softver). Termin "freeware"
znači softver koji možete slobodno distribuirati, no obično ne možete
slobodno proučavati i mijenjati izvorni kod, tako da većina njega nije
slobodan softver. Pogledajte stranicu
sa <a href="/philosophy/words-to-avoid.html#Freeware">zbunjujućim
riječima i frazama</a> za dodatno objašnjenje.</li>
</ol>

</div>

<!--#include virtual="/server/footer.html" -->
<div id="footer">

<p><a href="/gnu/gnu.html">More about the GNU Project</a></p>

<p>
Molimo šaljite upite o GNU-u i FSF-u na
<a href="mailto:gnu@gnu.org"><em>gnu@gnu.org</em></a>.
Ostali <a href="/contact/">načini kontaktiranja</a> 
FSF-a.
<br />
Molimo šaljite komentare o ovim web stranicama na
<a href="mailto:webmasters@gnu.org"><em>webmasters@gnu.org</em></a>.
</p>

<p>
Please see the 
<a href="/server/standards/README.translations">Translations
README</a> for information on coordinating and submitting
translations of this article.
</p>

<p>Vlasnik autorskih prava &copy; 1985, 1993, 2003, 2005, 2007
Free Software Foundation, Inc.,
</p>
<address>51 Franklin St, Fifth Floor, Boston, MA 02110-1301, USA</address>
<p>
Permission is granted to anyone to make or distribute verbatim copies
of this document, in any medium, provided that the copyright notice and
permission notice are preserved, and that the distributor grants the
recipient permission for further redistribution as permitted by this
notice.
<br />
Modified versions may not be made.
</p>

<p>
Zadnji put promijenjeno:
<!-- timestamp start -->
$Date: 2011/07/13 17:35:12 $
<!-- timestamp end -->
</p>
</div>

<div id="translations">
<h3>Prijevodi ovog dokumenta:</h3>

<!-- Please keep this list alphabetical. -->
<!-- Comment what the language is for each type, i.e. de is Deutsch.-->
<!-- If you add a new language here, please -->
<!-- advise web-translators@gnu.org and add it to -->
<!--  - /home/www/bin/nightly-vars either TAGSLANG or WEBLANG -->
<!--  - /home/www/html/server/standards/README.translations.html -->
<!--  - one of the lists under the section "Translations Underway" -->
<!--  - if there is a translation team, you also have to add an alias -->
<!--  to mail.gnu.org:/com/mailer/aliases -->
<!-- Please also check you have the 2 letter language code right versus -->
<!-- <URL:http://www.w3.org/WAI/ER/IG/ert/iso639.htm> -->
<!-- Please use W3C normative character entities -->

<ul class="translations-list">
<!-- Catalan -->
<li><a href="/gnu/manifesto.ca.html">Catal&#x00e0;</a>&nbsp;[ca]</li>
<!-- Czech -->
<li><a href="/gnu/manifesto.cs.html">&#x010c;esky</a>&nbsp;[cs]</li>
<!-- German -->
<li><a href="/gnu/manifesto.de.html">Deutsch</a>&nbsp;[de]</li>
<!-- English -->
<li><a href="/gnu/manifesto.html">English</a>&nbsp;[en]</li>
<!-- Spanish -->
<li><a href="/gnu/manifesto.es.html">Espa&#x00f1;ol</a>&nbsp;[es]</li>
<!-- French -->
<li><a href="/gnu/manifesto.fr.html">Fran&#x00e7;ais</a>&nbsp;[fr]</li>
<!-- Hebrew -->
<li><a href="/gnu/manifesto.he.html">&#x05e2;&#x05d1;&#x05e8;&#x05d9;&#x05ea;</a>&nbsp;[he]</li>
<!-- Croatian -->
<li><a href="/gnu/manifesto.hr.html">Hrvatski</a>&nbsp;[hr]</li>
<!-- Italian -->
<li><a href="/gnu/manifesto.it.html">Italiano</a>&nbsp;[it]</li>
<!-- Korean -->
<li><a href="/gnu/manifesto.ko.html">&#xd55c;&#xad6d;&#xc5b4;</a>&nbsp;[ko]</li>
<!-- Dutch -->
<li><a href="/gnu/manifesto.nl.html">Nederlands</a>&nbsp;[nl]</li>
<!-- Polish -->
<li><a href="/gnu/manifesto.pl.html">polski</a>&nbsp;[pl]</li>
<!-- Portuguese -->
<li><a href="/gnu/manifesto.pt.html">Portugu&#x0ea;s</a>&nbsp;[pt]</li>
<!-- Serbian -->
<li><a href="/gnu/manifesto.sr.html">&#x0421;&#x0440;&#x043f;&#x0441;&#x043a;&#x0438;</a>&nbsp;[sr]</li>
<!-- Swedish -->
<li><a href="/gnu/manifesto.sv.html">Svenska</a>&nbsp;[sv]</li>
<!-- Tamil: ought to be replaced in Tamil language - yavor, Mar 22, 2007 -->
<li><a href="/gnu/manifesto.ta.html">Tamil</a>&nbsp;[ta]</li>
</ul>
</div>

</div>
</body>
</html>
