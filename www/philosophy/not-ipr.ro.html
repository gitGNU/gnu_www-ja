<!--#set var="PO_FILE"
 value='<a href="/philosophy/po/not-ipr.ro.po">
 http://www.gnu.org/philosophy/po/not-ipr.ro.po</a>'
 --><!--#set var="ORIGINAL_FILE" value="/philosophy/not-ipr.html"
 --><!--#set var="DIFF_FILE" value=""
 --><!--#set var="OUTDATED_SINCE" value="2011-09-20" --><!--#set var="ENGLISH_PAGE" value="/philosophy/not-ipr.en.html" -->

 

<!--#include virtual="/server/header.ro.html" -->
<!--#set var="DISABLE_TOP_ADDENDUM" value="yes" -->

<!-- This file is automatically generated by GNUnited Nations! -->
<title>Ați spus „proprietate intelectuală”? Este o iluzie - Proiectul GNU -
Fundația pentru Software Liber (Free Software Foundation)</title>

<!-- Fixed by hand on June 18, 2014:
     - disable top addendum,
     - remove #translations,
     - translist before banner,
     - partially update footer.
-->
<!--#include virtual="/philosophy/po/not-ipr.translist" -->
<!--#include virtual="/server/banner.ro.html" -->
<!--#include virtual="/server/outdated.ro.html" -->
<h2>Ați spus „proprietate intelectuală”? Este o iluzie...</h2>

<p>de <a href="http://www.stallman.org/">Richard M. Stallman</a></p>

<p>
A ajuns să fie la modă să arunci dreptul de autor (copyright-ul), patentele
și mărcile comerciale – trei entități diferite, care implică trei seturi
diferite de legi – plus o duzină de alte legi, într-o „oală” comună, numită
„proprietate intelectuală”. Acest termen, distorsionant și confuz, nu  este
utilizat în mod întâmplător. Companiile care au de câștigat de pe urma
acestei confuzii îl promovează. Cea mai sigură metodă de a lămuri confuzia
este să respingeți acest termen cu totul.
</p>

<p>
Conform celor spuse de profesorul Mark Lemley, care predă acum la Facultatea
de Drept din Stanford, folosirea extensivă a termenului „proprietate
intelectuală” este o modă care a survenit după fondarea, în 1967, a
Organizației Mondiale pentru Proprietate Intelectuală (World “Intellectual
Property” Organization  - WIPO) și care a devenit comună doar în ultimii
ani. Formal, WIPO este o organizație a Națiunilor Unite, dar reprezintă
interesele deținătorilor de drepturi de autor, patente și mărci comerciale.
</p>

<p>
Termenul are o nuanță părtinitoare, care nu este greu de observat: el
sugerează că trebuie să gândim despre drepturi de autor, patente și mărci
comerciale ca și despre drepturile de proprietate asupra bunurilor
fizice. (Această analogie este în contradicție cu teoriile juridice despre
legea dreptului de autor, legea patentelor și legea mărcilor comerciale, dar
numai specialiștii știu asta). De fapt, aceste legi nu prea seamănă cu cea
care se referă la dreptul de proprietate asupra bunurilor fizice, dar
folosirea termenului confuz „proprietate intelectuală” determină corpurile
legiuitoare să modifice legile, astfel încât asemănarea să crească. Deoarece
acestea sunt chiar schimbările dorite de companiile ce dețin drepturi de
autor, patente sau mărci comerciale, părtinirea introdusă de termenul
„proprietate intelectuală” le convine.
</p>

<p>
Lipsa de neutralitate este un motiv suficient pentru a respinge termenul; în
numeroase rânduri, oamenii mi-au cerut să propun o denumire alternativă
pentru această categorie generală – sau au propus propriile lor denumiri,
uneori hazlii. Sugestiile includ IMP (de la Imposed Monopoly Privileges –
Privilegii Impuse de Monopoluri) sau GOLEM-uri (de la Government-Originated
Legally Enforced Monopolies – Monopoluri inițiate de Guvern și Impuse prin
Lege). Unii vorbesc despre „regimuri de drepturi exclusive”, dar a spune
„drepturi” atunci când vorbești despre restricții este, din nou, o
contradicție.
</p>

<p>
Folosirea unora dintre termenii alternativi ar reprezenta o oarecare
îmbunătățire, dar este o greșeală să înlocuiești „proprietate intelectuală”
cu orice alt termen. Un nume diferit nu va rezolva problema de bază a
expresiei: suprageneralizarea. Nu există acel „ceva” numit „proprietate
intelectuală” - este o iluzie. Singurul motiv pentru care oamenii tot mai
cred că are rost să vorbească despre o asfel de categorie generală este
acela că folosirea prelungită a termenului incorect i-a indus profund în
eroare.
</p>

<p>
În cel mai bun caz, „proprietate intelectuală” este o expresie acoperitoare
pentru legi disparate. Persoanele fără pregătire juridică, care aud că un
singur termen se aplică acestor legi  diferite, tind să creadă că ele au un
principiu comun și că funcționează similar.
</p>

<p>
Nimic nu este mai departe de realitate. Cele trei legi au origini diferite,
au evoluat separat, acoperă activități diferite, cuprind seturi de reguli
diferite și dau naștere la probleme sociale care nu au nimic în comun. 
</p>

<p>
Legea drepturilor de autor (copyright) a fost proiectată să încurajeze
creația și arta și acoperă detaliile exprimării unei opere. Legea patentelor
a fost gândită să încurajeze publicarea unor invenții utile, cu prețul de a
conferi aceluia care publică o astfel de idee un monopol temporar asupra ei
– un preț care merită plătit în unele domenii, iar în altele nu.
</p>

<p>
Din contră, legea mărcilor comerciale nu intenționa să încurajeze nici un
mod anume de a acționa, ci doar să permită cumpărătorilor să știe ce anume
cumpără. Din păcate, sub influența derutantă a termenului „proprietate
intelectuală”, unii legiuitori au transformat-o într-o schemă care
stimulează reclama anumitor produse.
</p>

<p>
Fiindcă legile acestea s-au dezvoltat independent, ele sunt diferite în
fiecare detaliu - ca și în ceea ce privește principiile și metodele lor de
bază. Deci, dacă învățați ceva despre legea dreptului de autor, este
înțelept să presupuneți că în legea patentelor lucrurile stau
altfel. Rareori vă veți înșela!
</p>

<p>
De obicei, oamenii spun „proprietate intelectuală” atunci când, de fapt, se
referă la o categorie mai restrânsă sau mai largă. De exemplu, țările bogate
impun legi nedrepte celor sărace, pentru a stoarce bani de la ele. Unele
dintre acestea sunt legi referitoare la „proprietatea intelectuală”, altele
nu; cu toate acestea, cei care critică practica caută această etichetă
pentru că le-a devenit familiară. Folosind-o, ei denaturează natura
faptelor. Ar fi mai bine să se utilizeze un termen precis, cum ar fi
„colonizare legislativă”, pentru a se ajunge la esența fenomenului.
</p>

<p>
Profanii nu sunt singurii care sunt derutați de această expresie. Chiar și
profesorii de drept, care predau despre legile amintite, sunt ademeniți și
zăpăciți de seducția termenului „proprietate intelectuală”, ajungând să facă
afirmații ce contrazic fapte pe care deja le cunosc. De exemplu, un profesor
a scris, în 2006:
</p>

<blockquote><p>
„Spre deosebire de descendenții lor care pun acum bazele WIPO, creatorii
Constituției americane aveau o atitudine principială, pro-concurențială, în
ceea ce privește proprietatea intelectuală. Ei știau că drepturile sunt
necesare dar... au ales să lege mâinile Congresului, restrângându-i puterile
în multe feluri.”
</p></blockquote>

<p>
Afirmația se referă la Articolul 1, Secțiunea 8, Paragraful 8 din
Constituția Statelor Unite, care autorizează legea dreptului de autor și
legea patentelor. Paragraful acela, totuși, nu are nimic de-a face cu legea
mărcilor comerciale sau cu multe altele. Termenul „proprietate intelectuală”
îl determină pe acel profesor să facă generalizări false.
</p>

<p>
De asemenea, termenul „proprietate intelectuală” duce la o gândire
simplistă. El îi face pe oameni să-și concentreze atenția asupra asemănării
superficiale pe care aceste legi o au - privilegiile artificiale create
pentru unele dintre părțile interesate – și să ignore detaliile ce dau
substanța legilor: restricțiile specifice pe care fiecare lege le impune
publicului și consecințele lor. Concentrarea simplistă pe forma și nu pe
fondul legilor duce la o abordare fals „economică” a tuturor implicațiilor
ulterioare.
</p>

<p>
Aici, economia acționează, așa cum se întâmplă în multe cazuri, ca un
vehicul pentru premise ce nu sunt atent examinate în prealabil. Spre
exemplu, pentru judecăți de valoare - cum ar fi aceea că importantă este
valoarea producției și nu libertatea sau etica vieții - sau pentru
presupuneri false bazate pe fapte – cum ar fi acelea că existența
drepturilor de autor în muzică ajută muzicienii sau că patentele
farmaceutice finanțează cercetările în medicină.
</p>

<p>
O altă problemă este și aceea că, la scara largă impusă de termenul
„proprietate intelectuală”, efectele specifice ale fiecărei legi în parte
devin greu observabile. Aceste efecte provin din particularitățile fiecăreia
– adică exact zona pe care termenul „proprietate intelectuală” îi
încurajează pe oameni s-o ignore. De exemplu, o problemă ridicată de legea
dreptului de autor este întrebarea dacă schimbul liber de înregistrări
muzicale trebuie permis; legea patentelor n-are nimic de-a face cu
asta. Legea patentelor ridică întrebări cum ar fi aceea dacă țărilor sărace
ar trebui să li se permită să producă medicamente și să le vândă ieftin
pentru a ajuta sănătatea oamenilor; legea dreptului de autor nu are nimic în
comun cu asta.
</p>

<p>
Nici una dintre aceste probleme nu este strict economică, iar aspectele
non-economice sunt foarte variate; folosirea generalizărilor „economice”
supeficiale atunci când vorbim despre asta duce doar la ignorarea
diferențelor. Punerea împreună a mai multor legi sub umbrela „proprietății
intelectuale” ne împiedică să gândim clar despre fiecare dintre ele, luată
în parte.
</p>

<p>
Astfel, orice opinie despre „problema proprietății intelectuale” și orice
generalizare despre această categorie este, mai mult ca sigur,
prostească. Dacă credeți că toate legile acestea reprezintă o singură
problemă, atunci aveți tendința de a vă forma opiniile din generalități mult
prea largi și grosiere, care nu sunt bune.
</p>

<p>
Dacă doriți să judecați clar despre chestiunile ridicate de patente,
drepturi de autor, mărci comerciale sau multe alte legi de acest gen, atunci
primul pas pe care trebuie să-l faceți este să renunțați la obiceiul de a le
gândi unitar și să le tratați separat. Al doilea pas este acela de a
respinge viziunea simplistă și limitată pe care o sugerează termenul
„proprietate intelectuală”. Luați în considerare fiecare aspect, separat, și
veți avea șansa de a-l judeca bine.
</p>

<p>Și dacă este vorba să reformăm WIPO, haideți, printre altele, să propunem să
i se schimbe numele.

</p>

<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!--#include virtual="/server/footer.ro.html" -->
<div id="footer">
<div class="unprintable">

<p>Pentru întrebări generale legate de FSF și GNU, vă rugăm să scrieți la <a
href="mailto:gnu@gnu.org">&lt;gnu@gnu.org&gt;</a>.  Există și <a
href="/contact/">alte moduri de a contacta</a> FSF. Legăturile stricate și
alte corecturi sau sugestii pot fi trimise la <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
Muncim din greu și facem tot ceea ce ne stă în putință să punem la
dispoziție traduceri exacte, de o calitate bună.  Cu toate acestea, nu
suntem perfecți. Vă rugăm să ne trimiteți comentariile și sugestiile
dvs. generale în această privință la <a
href="mailto:web-translators@gnu.org">&lt;web-translators@gnu.org&gt;</a>.</p>
<p>Pentru informații despre coordonarea și trimiterea de traduceri pentru
paginile noastre, consultați <a
href="/server/standards/README.translations.html">ghidul de traduceri</a>.</p>
</div>

<p>
Copyright &copy; 2004, 2006, 2010 Richard M. Stallman
</p>
<p>Această pagină este licențiată sub licența <a rel="license"
href="http://creativecommons.org/licenses/by-nd/3.0/us/">Creative Commons
Atribuire - Fără modificări 3.0 Statele Unite</a>.</p>
<!--#include virtual="/server/bottom-notes.ro.html" -->

<div class="translators-credits">

<!--TRANSLATORS: Use space (SPC) as msgstr if you don't want credits.-->
 </div>

<p class="unprintable">
<!-- timestamp start -->
Actualizat:

$Date: 2015/05/26 05:58:16 $

<!-- timestamp end -->
</p>
</div>
</div>
</body>
</html>
