

<!--#include virtual="/server/header.pl.html" -->

<!-- This file is automatically generated by GNUnited Nations! -->
 <!--#set var="ENGLISH_PAGE" value="/philosophy/lest-codeplex-perplex.en.html" -->

<title>Aby Codeplex nie wywoływał konsternacji - Projekt GNU - Fundacja Wolnego
Oprogramowania (FSF)</title>
<link rel="canonical" href="http://www.fsf.org/blogs/rms/microsoft-codeplex-foundation" />

<!--#include virtual="/server/banner.pl.html" -->
<!--#include virtual="/philosophy/po/lest-codeplex-perplex.translist" -->
<h2>Aby Codeplex nie wywoływał konsternacji</h2>

<p><strong>Richard M. Stallman</strong></p>
<p>Wielu członków naszej społeczności jest podejrzliwych wobec działań Fundacji
CodePlex. Jej zarząd, zdominowany przez pracowników i byłych pracowników
Microsoftu, wspierany przez apologetę Miguela de Icazę, sprawia, że istnieje
mnóstwo powodów, by zachować ostrożność. Ale to nie dowodzi, że działania
przez nich podejmowane będą złe. </p>

<p>Pewnego dnia będziemy w stanie ocenić tę organizację przez pryzmat jej
działań (w tym działań public relations). Dziś możemy tylko próbować
przewidzieć, jakie będą te działania na podstawie ich wypowiedzi i
wypowiedzi Microsoftu.</p>

<p>Pierwszą rzeczą, jaką możemy zauważyć, jest unikanie przez tę organizację
problemu wolności użytkowników; używa ona terminu &bdquo;open source&rdquo;
(otwarte oprogramowanie), nie wspominając o &bdquo;free software&rdquo;
(wolnym oprogramowaniu). Te dwa terminy wiążą się z odmiennymi filozofiami,
które bazują na różnych wartościach: wartościami wolnego oprogramowania są
wolność oraz solidarność społeczna, z kolei otwarte oprogramowanie porusza
jedynie kwestie praktycznej użytelności, kładąc nacisk na wszechstronność i
niezawodność oprogramowania. Zobacz <a
href="/philosophy/open-source-misses-the-point.html">
http://www.gnu.org/philosophy/open-source-misses-the-point.html</a> w celu
wyjaśnienia wszelkich wątpliwości.</p>

<p>Najwyraźniej Microsoft wolałby raczej stawić czoło praktycznej konkurencji
otwartego oprogramowania niż etycznej krytyce ruchu wolnego
oprogramowania. Ich długotrwała strategia krytykowania wyłącznie
&bdquo;otwartego oprogramowania&rdquo; służy dwóm celom: atakowaniu jednego
przeciwnika i odwracaniu uwagi od innych.</p>

<p>Taka sama praktyka jest stosowana przez CodePlex. Ich głównym celem jest
przekonanie &bdquo;firm tworzących komercyjne oprogramowanie&rdquo; do
większego udziału w &bdquo;otwartym oprogramowaniu&rdquo;. Ponieważ prawie
całe otwarte oprogramowanie jest także wolnym oprogramowaniem, programy te
będą prawdopodobnie wolne; niestety filozofia &bdquo;open source&rdquo;
(otwartego oprogramowania) nie uczy deweloperów oprogramowania obrony ich
wolności. Jeżeli nie zrozumieją oni, jak ważna jest ta wolność, mogą ulec
strategii Microsoftu, zachęcającej do używania licencji podatnych na
&bdquo;przejmowanie i rozszerzanie&rdquo; (embrace and extend) lub
patentowanie i prowadzącej do uzależnienia wolnego oprogramowania od
platform własnościowych.</p>

<p>Fundacja ta nie jest pierwszym projektem Microsoftu noszacym nazwę
&bdquo;CodePlex&rdquo;. Istnieje również codeplex.com, platforma hostingowa
dla oprogramowania, której lista dozwolonych licencji nie obejmuje GNU GPL w
wersji 3. Być może odzwierciedla to fakt, że GPL w wersji 3 jest
zaprojektowana do ochrony wolności oprogramowania przed osłabieniem przez
patenty Microsoftu, uzyskane poprzez takie transakcje jak umowa
Microsoft-Novell. Nie wiemy, czy Fundacja CodePlex będzie próbować
zniechęcać do GPL w wersji 3, jednak to pasowałoby do modelu stosowanego
przez Microsoft.</p>

<p>Termin &bdquo;firmy tworzące komercyjne oprogramowanie&rdquo; zawiera typowy
błąd. Każdy biznes jest z reguły komercyjny, więc całe oprogramowanie
tworzone przez firmy – czy to wolne czy też własnościowe – staje się
automatycznie oprogramowaniem komercyjnym. Istnieje jednak powszechna
nieznajomość różnic pomiędzy terminami &bdquo;oprogramowanie
komercyjne&rdquo; a &bdquo;oprogramowanie własnościowe&rdquo;. (Zobacz <a
href="/philosophy/words-to-avoid.html">
http://www.gnu.org/philosophy/words-to-avoid.html</a>.)</p>

<p>Ten chaos tworzy poważny problem, ponieważ zgodnie z tym istnienie firm
tworzących wolne oprogramowanie nie jest możliwe. Wiele firm tworzących
oprogramowanie wspiera wolne oprogramowanie; to komercyjne wsparcie jest
całkiem użyteczne. Być może Microsoft chciałby, aby ludzie sądzili, że nie
jest to możliwe.</p>

<p>Bazując na tych faktach możemy stwierdzić, że CodePlex będzie zachęcało
deweloperów do niezastanawiania nad wolnością. Subtelnie rozpowszechni
pogląd, że biznes polegający na tworzeniu wolnego oprogramowania nie jest
możliwy bez wsparcia firm tworzących oprogramowanie własnościowe, takich jak
Microsoft. Jednakże może też przekonać firmy tworzące oprogramowanie
własnościowe do udostępnienia dodatkowego wolnego oprogramowania. Czy takie
działanie będzie wsparciem dla wolności użytkowników komputerów?</p>

<p>Będzie, jeżeli oprogramowanie ofiarowane w ten sposób będzie działać na
wolnych platformach, w wolnych środowiskach. Ale jest to dokładnie
przeciwność tego, do czego Microsoft dąży.</p>

<p>Sam Ramji, aktualny prezes zarządu CodePlex, powiedział parę miesięcy temu,
że Microsoft (jego ówczesny pracodawca) chciał promować rozwój darmowych
aplikacji zachęcających do używania systemów Microsoft Windows (<a
href="http://www.internetnews.com/dev-news/article.php/3811941">
http://www.internetnews.com/dev-news/article.php/3811941</a>). Być może
celem CodePleksa jest przekupienie deweloperów wolnego oprogramowania do
zrobienia z Windowsa ich głównej platformy. Wiele projektów umieszczonych na
codeplex.com to dodatki do własnościowego oprogramowania. Te programy są
schwytane w pułapkę podobną do dawnej Pułapki Javy (zobacz <a
href="/philosophy/java-trap.html">
http://www.gnu.org/philosophy/java-trap.html</a>).</p>

<p>Będzie to bardzo szkodliwe, jeżeli zakończy się  sukcesem, ponieważ program
niedziałający (lub niedziałający prawidłowo) w Wolnym Świecie nie przyczynia
się do wzrostu naszej wolności. Niewolny program odbiera wolność jego
użytkownikom. By unikać szkodzenia sobie w ten sposób, musimy odrzucić
zarówno platformy oparte na systemach własnościowych, jak i własnościowe
aplikacje. Wolne dodatki do własnościowej bazy oprogramowania CodePleksa
przyczyniają się do uzależnienia społeczeństwa od tego oprogramowania
&mdash; potrzebujemy czegoś dokładnie odwrotnego.</p>

<p>Czy deweloperzy wolnego oprogramowania oprą się próbie osłabienia naszego
postępu ku wolności? W tym momencie wyznawane przez nich wartości stają się
kluczowe. Deweloperzy stosujący się do zaleceń filozofii &bdquo;open
source&rdquo; (otwartego oprogramowania), która nie ceni sobie wolności,
mogą nie zwracać uwagi na to, czy użytkownicy ich oprogramowania używają go
w wolnym systemie operacyjnym, czy w jakimś własnościowym. Deweloperzy
troszczący się o wolność, czy to dla siebie samych, czy dla innych, potrafią
rozpoznać pułapkę oraz trzymać się od niej z dala. By pozostać wolnymi,
musimy uczynić z wolności cel, do którego będziemy dążyć.</p>

<p>Jeżeli Fundacja CodePlex chce mieć prawdziwy wkład w rozwój społeczności
wolnego oprogramowania, nie może stawiać sobie za cel wolnych dodatków do
niewolnych pakietów. Musi zachęcać do rozwijania przenośnego oprogramowania,
które będzie mogło być uruchamiane na wolnych platformach opartych na
GNU/Linuksie lub innych wolnych systemach operacyjnych.  Jeśli spróbuje
nakłonić nas do pójścia w przeciwnym kierunku, musimy odmówić.</p>

<p>Jakkolwiek dobre lub złe będą działania podjęte przez Fundację CodePlex, nie
możemy przyjąć ich jako usprawiedliwienia dla aktów agresji Microsoftu
przeciwko naszej społeczności. Od ostatniej próby sprzedania patentów
&bdquo;trollom proxy&rdquo;, którzy mogliby wykonywać brudną robotę
przeciwko GNU/Linuksowi, aż do ich długotrwałej promocji Digital
Restrictions Management [<span style="italic">cyfrowe zarządzanie
ograniczeniami</span> &mdash; przyp. tłum.], Microsoft nadal działa na naszą
szkodę. Bylibyśmy głupcami, gdybyśmy pozwolili czemukolwiek na odwrócenie
naszej uwagi od tego.</p>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!--#include virtual="/server/footer.pl.html" -->
<div id="footer">
<p>
Pytania dotyczące GNU i&nbsp;FSF prosimy kierować na&nbsp;adres <a
href="mailto:gnu@gnu.org">&lt;gnu@gnu.org&gt;</a>. Istnieją także <a
href="/contact/contact.html">inne sposoby skontaktowania się</a> z&nbsp;FSF.
<br />
Informacje o&nbsp;niedziałających odnośnikach oraz&nbsp;inne poprawki (lub
propozycje) prosimy wysyłać na&nbsp;adres <a
href="mailto:web-translators@gnu.org">&lt;web-translators@gnu.org&gt;</a>.
</p>

<p>Aby zapoznać się z informacjami dotyczącymi tłumaczenia i koordynowania
tłumaczeń artykułów, proszę odwiedzić stronę <a
href="/server/standards/README.translations.html">tłumaczeń</a>. <br />
Komentarze odnośnie tłumaczenia polskiego oraz zgłoszenia dotyczące chęci
współpracy w tłumaczeniu prosimy kierować na adres <a
href="mailto:www-pl-trans@gnu.org">www-pl-trans@gnu.org</a>.</p>

<p>Copyright &copy; 2009 Richard Stallman</p>
<p>Ten utwór jest dostępny na <a rel="license"
href="http://creativecommons.org/licenses/by-nd/3.0/us/deed.pl">licencji
Creative Commons Uznanie autorstwa-Bez utworów zależnych 3.0 Stany
Zjednoczone</a>.
</p>


<div class="translators-credits">

<!--TRANSLATORS: Use space (SPC) as msgstr if you don't want credits.-->
Tłumaczenie: Marcin Wolak 2010; poprawki Daniel Oźminkowski, Tomasz
W. Kozłowski 2010</div>


 <p>
<!-- timestamp start -->
Aktualizowane:

$Date: 2012/09/27 16:53:58 $

<!-- timestamp end -->
</p>
</div>

</div>
</body>
</html>
