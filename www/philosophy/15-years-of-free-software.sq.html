

<!--#include virtual="/server/header.sq.html" -->

<!-- This file is automatically generated by GNUnited Nations! -->
<title>15 Vjetë Software të Lirë - - Projekti GNU - Free Software Foundation (FSF)</title>
<meta http-equiv="Keywords"
      content="GNU, FSF, Free Software Foundation, liri, Richard Stallman, rms, lëvizja për
software të lirë" />
<meta http-equiv="Description"
      content="Richard Stallman diskuton mbi historikun e lëvizjes për zhvillimin e një
sistemi operativ të lirë." />

<!--#include virtual="/server/banner.sq.html" -->
<!--#include virtual="/philosophy/po/15-years-of-free-software.translist" -->
<h2>15 Vjetë Software të Lirë</h2>

<p>
  nga <strong>Richard M. Stallman</strong>
</p>

<p>
  U mbushën 15 vjetë që nga fillimi i Lëvizjes për Software të Lirë dhe
Projektit GNU. Kemi bërë goxha udhë.
</p>

<p>
  Më 1984 qe e pamundur të përdorej një kompjuter modern pa u dashur të
instalohej një sistem operativ pronësor, të cilin duhej ta merrnit sipas një
lejeje shtrënguese. Askujt nuk i lejohej të ndante lirisht software me të
tjerë përdoruesa kompjuteri, dhe zor se ndokush mund të ndryshonte
software-e për t'ua përshtatur nevojave të tij vetjake. Pronarët e
software-it patën ngritur mure për të na ndarë nga njëri tjetri.
</p>

<p>
  Projekti GNU u themelua për ta ndryshuar krejt këtë. Synimi i parë i tij: të
zhvillohej një sistem operativ, i ngjashëm me Unix-in, që do të ishte
software i lirë 100%. Jo 95% i lirë, jo 99.5%, por 100%&mdash;që kështu
përdoruesit të ishin të lirë ta rishpërndanin krejt sistemin, të lirë ta
ndryshonin dhe të kontribuonin në çdo pjesë të tij. Emri i sistemit, GNU,
është një shkurtim ripërtëritës që do të thotë &ldquo;GNU's Not
Unix&rdquo;&mdash;një mënyrë për t'u dhënë hakën ideve teknike të Unix-it,
teksa në të njëjtën kohë nënvizohet që GNU-ja është diçka
tjetër. Teknikisht, GNU-ja ngjan me Unix-in. Por ndryshe nga Unix, GNU-ja u
jep përdoruesve të vet lirinë.
</p>

<p>
  U deshën shumë vjetë punë, nga qindra programuesë, që të zhvillohej ky
sistem operativ. Disa janë paguar nga Free Software Foundation dhe nga
shoqëri software-i të lirë; shumica qenë vullnetarë. Ca pak prej tyre u bënë
të famshëm; shumica njihen kryesisht brenda rretheve të zanatit të tyre, nga
"hacker"-a të tjerë merren me kodin e tyre. Të tërë tok kanë dhënë ndihmesë
në çlirimin e potencialit të rrjetit të kompjuterave për krejt njerëzimin.
</p>

<p>
  Më 1991, përbërësi i fundit i thelbësor i një sistemi të ngjashëm me Unix-in
u ndërtua: Linux, kerneli i lirë i shkruajtur nga Linus Torvalds. Sot,
ndërthurja e GNU-së me Linux-in përdoret nga miliona vetë anembanë botës,
dhe popullariteti i tij po rritet. Këtë muaj, njoftuam hedhjen në qarkullim
të <acronym title="GNU Network Object Model Environment">GNOME</acronym>
1.0, desktopi grafik i GNU-së, që shpresojmë se do ta bëjë sistemin
GNU/Linux po aq të lehtë për t'u përdorur, sa cilido sistem operativ tjetër.
</p>

<p>
  Por liria jonë nuk është e siguruar përgjithmonë. Bota nuk rri në vend, dhe
nuk e flemë dot mendjen se do të jemi të lirë këtu e pas pesë vjetësh,
thjesht meqë jemi të tillë sot. Software-i i lirë përballet me sfida dhe
rreziqe të vështira. Lypsen përpjekje të vendosura për të ruajtur lirinë
tonë, ashtu siç u deshën për të fituar së pari lirinë. Ndërkohë, sistemi
operativ sapo ka hedhur shtat&mdash;tani na duhet të shtojmë zbatime të lira
që të mbulojnë krejt punët që duan të kryejnë përdoruesit.
</p>

<p>
  Në artikujt të ardhshëm, do të shkruaj rreth sfidash specifike që duhet të
përballojë bashkësia e software-it të lirë, dhe të tjera çështje që prekin
lirinë epërdoruesve të kompjuterave, si dhe zhvillimet që lidhen me sistemin
operativ GNU/Linux.
</p>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
  </div>
</div>

<!--#include virtual="/server/footer.sq.html" -->
<div id="footer">
<p>
Ju lutemi, pyetjet për FSF &amp; GNU dërgojini te <a
href="mailto:gnu@gnu.org">&lt;gnu@gnu.org&gt;</a>.  Ka gjithashtu edhe <a
href="/contact/">rrugë të tjera për t'u lidhur me</a> FSF-në.
<br />
Ju lutemi, për lidhje të dëmtuara dhe ndreqje apo këshilla të tjera
shkruajuni te <a
href="mailto:webmasters@gnu.org">&lt;webmasters@gnu.org&gt;</a>.
</p>

<p>
Për të dhëna mbi bashkërendimin dhe parashtrimin e përkthimeve të këtij
artikulli, ju lutemi, shihni <a
href="/server/standards/README.translations.html">README për përkthimet</a>.
</p>

<p>
Të drejta Kopjimi &copy; 1999 Richard M. Stallman
<br />
Kjo faqe mund të përdoret sipas një lejeje <a rel="license"
href="http://creativecommons.org/licenses/by-nd/3.0/us/">Creative Commons
Attribution-NoDerivs 3.0 United States License</a>.
</p>


<div class="translators-credits">

<!--TRANSLATORS: Use space (SPC) as msgstr if you don't want credits.-->
  </div>


 <p>
<!-- timestamp start -->
U përditësua më:

$Date: 2012/05/19 01:26:52 $

<!-- timestamp end -->
</p>
</div>

</div>
</body>
</html>


