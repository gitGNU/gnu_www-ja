
<!--#include virtual="/server/header.pl.html" -->

<!-- This file is automatically generated by GNUnited Nations! -->
<title>Cenzurowanie mojego oprogramowania &mdash; Richard Stallman</title>

<!--#include virtual="/server/banner.pl.html" -->
<!--#include virtual="/philosophy/po/censoring-emacs.translist" -->
<h2>Cenzurowanie mojego oprogramowania</h2>

<p>
Autor: <a href="http://www.stallman.org/"><strong>Richard
Stallman</strong></a>
<br />
[z Damation, 1. marca 1996]</p>

<p>
Minionego lata, kilku przebiegłych parlamentarzystów wysunęło projekt ustawy
&bdquo;zakazującej pornografii&rdquo; w Internecie. Już jesienią prawicowi
chrześcijanie poparli ten projekt. W zeszłym tygodniu prezydent Clinton
podpisał tę ustawę. W tym tygodniu ja cenzuruję GNU Emacsa.</p>
<p>
Nie, GNU Emacs nie zawiera pornografii. Jest to pakiet oprogramowania
&mdash; uhonorowany kilkoma nagrodami, szeroko rozszerzalny i
przystosowywalny edytor tekstu. Ale wspomniana wyżej ustawa sięga o wiele
dalej niż tylko do pornografii. Zakazuje &bdquo;nieprzyzwoitych&rdquo;
wypowiedzi, do których można zaliczyć praktycznie wszystko &mdash; począwszy
od sławnych wierszy, przez dzieła sztuki wiszące w Luwrze, aż do porad
dotyczących bezpiecznego seksu, na oprogramowaniu skończywszy.</p>
<p>
Oczywiście ustawa ta miała wielu przeciwników. Nie tylko wśród ludzi
korzystających z Internetu czy ceniących sobie erotykę, ale wśród
wszystkich, którzy troszczą się o wolność prasy.</p>
<p>
Jednak za każdym razem, kiedy staraliśmy się wyjaśnić opinii publicznej, o
jaką stawkę naprawdę toczy się gra, siły cenzury odpowiadały kłamstwem:
wmawiali społeczeństwu, że chodzi jedynie o pornografię. Nazywając w swych
wypowiedziach to kłamstwo głównym powodem takich działań, udało im się
wywieść opinię publiczną w pole. Dlatego teraz cenzuruję moje
oprogramowanie.</p>
<p>
Rzecz w tym, że Emacs zawiera jedną z wersji sławnego
&bdquo;programu-doktora&rdquo;, znanego także jako Eliza, który został
napisany przez prof. Weizenbauma na <abbr title="Massachusetts Institute of
Technology">MIT</abbr>. Program ten imituje psychoterapeutę stosującego
metodę Rogersa. Użytkownik rozmawia z programem, który odpowiada mu jego
własnymi słowami, korzystając z rozległej bazy słów i zwrotów [por. efekt
Elizy &ndash; przyp. tłum].</p>
<p>
W Emacsie program ten został zaprojektowany tak, by umiał rozpoznawać wiele
pospolitych przekleństw i odpowiadać na nie za pomocą bystrych zwrotów,
takich jak &ldquo;Mógłbyś uważać na słowa?&rdquo; czy &ldquo;Nie bądźmy
wulgarni.&rdquo; Aby to osiągnąć, musiał zawierać listę przekleństw. To zaś
oznacza, że kod źródłowy tego programy był nieprzyzwoity.</p>
<p>
W tym tygodniu usunąłem więc tę funkcję. Nowa wersja programu nie rozpoznaje
nieprzyzwoitych słów; jeśli w rozmowie z nim przeklniesz, odpowie tym samym
przekleństwem &mdash; ponieważ nie zna lepszej odpowiedzi. (Przy
uruchamianiu nowej wersji ukazuje się komunikat powiadamiający, że została
ona ocenzurowana dla bezpieczeństwa użytkowników.)</p>
<p>
Teraz, kiedy Amerykanie ryzykują karę do dwóch lat pozbawienia wolności za
umieszczanie w Sieci nieprzyzwoitych treści, przydałoby się, żeby mogli
zapoznać się z precyzyjnymi przepisami mówiącymi, w jaki sposób można
uniknąć uwięzienia za działalność w Internecie. Jednakże jest to
niemożliwe. Reguły te musiałyby wymieniać zakazane słowa, więc umieszczenie
ich w Internecie byłoby z nimi niezgodne.</p>
<p>
Oczywiście w tym miejscu przyjmuję pewne założenie co do znaczenia słowa
&bdquo;nieprzyzwoity.&rdquo;. Muszę to zrobić, ponieważ nikt nie zna
ostatecznej definicji. Najbardziej oczywistym znaczeniem jest znaczenie
używane w telewizji, traktuję więc je jako wstępne założenie. Jednakże
istnieje dość duża szansa, że nasze sądy odrzucą tę interpretację prawa jako
niekonstytucyjną.</p>
<p>
Możemy mieć nadzieję, że sądy uznają Internet za takie samo medium służące
do publikacji treści jak książki czy prasa. Jeśli tak się stanie, całkowicie
odrzucą wszystkie ustawy zakazujące &bdquo;nieprzyzwoitych&rdquo; publikacji
w Internecie.</p>
<p>
Martwi mnie jednak to, że sądy mogą wybrać jakiś mętny półśrodek, akceptując
taką interpretację słowa &bdquo;nieprzyzwoity&rdquo;, zezwalałaby na
używanie programu-doktora czy wulgaryzmów (jeżeli miałyby służyć
definiowaniu przyzwoitości), ale zabroni tego części książek, które dzieci
mogą przeglądać w publicznej bibliotece. Z biegiem lat, w miarę jak Internet
będzie zastępował biblioteki, utracimy część wolności słowa. </p>
<p>
Zaledwie kilka tygodni temu kolejne państwo ocenzurowało Internet. Były to
Chiny. Nie mamy w naszym kraju najlepszej opinii na temat Chin &mdash; ich
rząd nie respektuje nawet podstawowych wolności [obywatelskich &ndash;
przyp. tłum.]. Ale jak bardzo szanuje je nasz własny rząd? I czy zależy Ci
na nich na tyle, by je chronić?</p>

<p>
[Ten akapit jest przestarzały:]
</p>

<p>
Jeśli tak, bądź w kontakcie z organizacją Voters Telecommunications
Watch. By uzyskać podstawowe informacje oraz szczegóły dotyczące wspieranych
inicjatyw politycznych, odwiedź ich witrynę: http://www.vtw.org/. Cenzura
wygrała w lutym, ale my możemy ją pokonać w listopadzie.</p>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!--#include virtual="/server/footer.pl.html" -->
<div id="footer">

<p>
Pytania dotyczące GNU i&nbsp;FSF prosimy kierować na&nbsp;adres <a
href="mailto:gnu@gnu.org">&lt;gnu@gnu.org&gt;</a>. Istnieją także <a
href="/contact/contact.html">inne sposoby skontaktowania się</a> z&nbsp;FSF.
<br />
Informacje o&nbsp;niedziałających odnośnikach oraz&nbsp;inne poprawki (lub
propozycje) prosimy wysyłać na&nbsp;adres <a
href="mailto:web-translators@gnu.org">&lt;web-translators@gnu.org&gt;</a>.
</p>

<p>
Aby zapoznać się z informacjami dotyczącymi tłumaczenia i koordynowania
tłumaczeń artykułów, proszę odwiedzić stronę <a
href="/server/standards/README.translations.html">tłumaczeń</a>. <br />
Komentarze odnośnie tłumaczenia polskiego oraz zgłoszenia dotyczące chęci
współpracy w tłumaczeniu prosimy kierować na adres <a
href="mailto:www-pl-trans@gnu.org">www-pl-trans@gnu.org</a>.
</p>

<p>
Copyright &copy; 1996 Richard Stallman
<br />
Ten utwór jest dostępny na <a rel="license"
href="http://creativecommons.org/licenses/by-nd/3.0/us/deed.pl">licencji
Creative Commons Uznanie autorstwa-Bez utworów zależnych 3.0 Stany
Zjednoczone</a>.
</p>


<div class="translators-credits">

<!--TRANSLATORS: Use space (SPC) as msgstr if you don't want credits.-->
Tłumaczenie: Piotr Podobiński, Tomasz W. Kozłowski</div>


 <p>
<!-- timestamp start -->
Aktualizowane:

$Date: 2012/05/19 01:27:00 $

<!-- timestamp end -->
</p>
</div>

</div>
</body>
</html>
