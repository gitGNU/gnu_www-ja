<!DOCTYPE html PUBLIC "-//IETF//DTD HTML 2.0//EN">
<HTML>
<HEAD>
  <META HTTP-EQUIV="Content-Type" CONTENT="text/html; charset=iso-8859-1">
  <TITLE>Rivedere il diritto d'autore: l'interesse pubblico prima di tutto</TITLE>
  <LINK REV="made" HREF="mailto:webmasters@www.gnu.org">
  <LINK REV="translated" HREF="mailto:web-translators-it@www.gnu.org">
  <META NAME="Description"
        CONTENT="Tradotto originariamente da Paolo Fezzi
                 e revisionato da: Paolo Fezzi, Paolo Redaelli,
                 Alessandro Rubini, Antonio Cisternino e Lorenzo Bettini.
                 Modifiche successive di Giorgio V. Felchero e
                 Paola Blason - bfteam e Francesco Potortì">
</HEAD>
<BODY BGCOLOR="#FFFFFF" TEXT="#000000" LINK="#1F00FF" ALINK="#FF0000" VLINK="#9900DD">
<H3>Rivedere il diritto d'autore: l'interesse pubblico prima di tutto</H3>
<A HREF="/graphics/philosophicalgnu.it.html"><IMG SRC="/graphics/philosophical-gnu-sm.jpg"
   ALT=" [immagine di uno Gnu filosofico] "
   WIDTH="160" HEIGHT="200"></A>
<!-- Please keep this list alphabetical!!!  -->
[
  <A HREF="/philosophy/reevaluating-copyright.en.html">Inglese</A>
| <A HREF="/philosophy/reevaluating-copyright.it.html">Italiano</A>
| <A HREF="/philosophy/reevaluating-copyright.ru.html">Russo</A>
]

<P>
<PRE>
		Reevaluating Copyright: The Public Must Prevail
		[Pubblicato nella Oregon Law Review, primavera 1996]

			    Richard Stallman
</PRE>
<P>
Il mondo del diritto è consapevole che le tecnologie digitali
dell'informazione pongono "problemi di copyright", ma non ha
ricondotto questi problemi alla loro causa prima: un fondamentale
conflitto tra gli editori delle opere tutelate dal copyright e gli utenti
di queste opere. Gli editori, sulla base del proprio interesse hanno
sottoposto un disegno di legge al governo Clinton ridefinendo
i "problemi" in modo da risolvere il conflitto in loro favore.
Questa proposta, il Libro Bianco di Lehman <A HREF="#[2]">[2]</A>,
è stata il principale argomento di dibattito alla conferenza
"Innovazione e ambiente dell'informazione" tenutasi all'Università
dell'Oregon nel novembre 1995.
<P>
John Perry Barlow <A HREF="#[3]">[3]</A>, il principale relatore,
ha aperto la conferenza raccontandoci come il complesso dei Greatful
Dead comprese e affrontò questo conflitto.  Decise che sarebbe
stato sbagliato interferire con la riproduzione dei concerti su nastro o
con la loro distribuzione su Internet, ma non trovò niente di sbagliato
nell'avvalersi del diritto d'autore (copyright) per i CD ufficiali
contenenti la loro musica.
<P>
Barlow non ha analizzato le ragioni del diverso trattamento di
questi supporti musicali, e successivamente Gary Glisson
<A HREF="#[4]">[4]</A> ha criticato l'idea di Barlow che la rete
Internet sia inesplicabilmente unica e senza uguali nel mondo.
Ha obiettato che dovremmo essere in grado di determinare le
implicazioni di Internet per le politiche di copyright mediante
lo stesso tipo di analisi che applichiamo alle altre tecnologie.
Questo è per l'appunto l'intento del presente articolo.
<P>
Barlow ha suggerito che le nostre intuizioni derivate
dalla proprietà degli oggetti fisici sono inapplicabili alla
proprietà dell'informazione perché l'informazione è "astratta".
Come ha rilevato Steven Winter <A HREF="#[5]">[5]</A>
la proprietà astratta esiste da secoli. Le azioni societarie,
i future sulle merci e anche la carta moneta sono forme
di proprietà più o meno astratta. Barlow e altri che sostengono
che l'informazione debba essere libera non rifiutano questi altri
tipi di proprietà astratta. Evidentemente, la differenza cruciale
tra l'informazione e altri tipi accettabili di proprietà non è
l'astrattezza in se stessa. Quindi qual è la differenza? Propongo
una spiegazione semplice e pratica.
<P>
La legge statunitense sul copyright considera quest'ultimo un
contratto tra il pubblico e gli "autori" (benché in pratica, nel
contratto gli editori rilevano solitamente il ruolo degli autori).
Il pubblico baratta certe libertà in cambio della possibilità di
fruire di una maggior quantità di opere pubblicate. Fino al Libro
Bianco, il governo non aveva mai proposto che
il pubblico dovesse cedere *tutta* la sua libertà per utilizzare
opere pubblicate. Il copyright implica la rinuncia a determinate
libertà e la conservazione di altre. Questo significa che ci sono
molti contratti alternativi che il pubblico può offrire agli editori.
Ora, qual è il miglior contratto per il pubblico? A quali libertà
conviene rinunciare  e per quanto tempo? La risposta dipende
da due considerazioni: quante pubblicazioni in più il pubblico
può ottenere in cambio della cessione di una libertà e
quanto invece il pubblico trae vantaggio dalla conservazione
di questa libertà.
<P>
Queste considerazioni dimostrano perché sia un errore prendere
decisioni sulla proprietà intellettuale in base all'analogia con la
proprietà di oggetti fisici o anche in base a precedenti politiche
inerenti la proprietà intellettuale. Winter ha argomentato in modo
persuasivo come sia possibile effettuare tali analogie, estendere
cioé i nostri vecchi concetti e applicarli a nuove decisioni
<A HREF="#[6]">[6]</A>. Sicuramente in tal modo si perviene a una
risposta, ma non a una buona risposta. L'analogia non è un modo
utile di decidere cosa comprare e a che prezzo.
<P>
Per esempio, non decidiamo se costruire un'autostrada a New York
per analogia a una precedente decisione su un'autostrada proposta
nell'Iowa. In ogni decisione sulla costruzione dell'autostrada, si
applicano gli stessi fattori (costo, quantità di traffico, confisca
di terre o case); se prendessimo la decisione per analogia a
una precedente, dovremmo accogliere ogni proposta di costruzione
o rifiutarle tutte. Invece giudichiamo ciascuna proposta di
autostrada basandoci sui pro e i contro, la cui entità varia da caso
a caso. Anche nelle questioni di copyright dobbiamo soppesare costi
e benefici in base alla situazione odierna e ai media odierni, non in
analogia a ciò che valeva per altri media nel passato.
<P>
Queste considerazioni dimostrano anche perché il principio di
Laurence Tribe, secondo cui i diritti concernenti la parola non
devono dipendere dalla scelta del mezzo di comunicazione
<A HREF="#[7]">[7]</A>, non è applicabile alle decisioni in
materia di copyright. Il copyright è un contratto con il pubblico,
non un diritto naturale. Le questioni di politica del copyright
riguardano quali contratti sono vantaggiosi per il pubblico,
non quali diritti sono stati riconosciuti agli editori o ai lettori.
<P>
Il sistema del copyright si è sviluppato parallelamente all'avvento
della stampa a caratteri mobili. Nell'epoca della stampa era
impossibile per un comune lettore riprodurre un libro. La copia a
mezzo stampa di un libro richiedeva un torchio tipografico, non
alla portata dei comuni lettori. Per di più, una copia siffatta
era estremamente costosa, a meno di non fare molte copie, il che
significa, in effetti, che solo un editore avrebbe potuto riprodurre
un libro in maniera economica.
<P>
Così quando il pubblico cedette agli editori la libertà di
riprodurre libri, in effetti rinunciò a qualcosa di cui *non
poteva usufruire*. Cedere beni che non si possono utilizzare
in cambio di qualcosa di utile e vantaggioso è sempre un buon
affare. Perciò il diritto d'autore non era  soggetto a discussione
nell'era del torchio da stampa, proprio perché non limitava nulla
che il pubblico dei lettori potesse facilmente fare.
<P>
Ma l'epoca della stampa sta gradualmente giungendo alla sua
fine. Le fotocopiatrici, le cassette audio e video hanno iniziato il
cambiamento; le tecnologie digitali dell'informazione lo portano a
compimento. Questi progressi rendono possibile la riproduzione alla
gente comune, non solo a editori forniti di attrezzatura specializzata.
E la gente comune copia!
<P>
Una volta che la copia è diventata un'attività utile e realmente
alla portata di tutti, la gente non è più disposta a rinunciare alla
libertà di copiare: vuole anzi conservare questa libertà ed
esercitarla, invece di cederla ad altri. L'attuale contratto di
copyright non è più un buon affare per il pubblico, ed è tempo di
rivederlo; è ora che la legge riconosca il beneficio che il pubblico
trae dal fare e distribuire copie.
<P>
Da questa analisi si vede come il rifiuto del vecchio contratto di
copyright non si  basa affatto sulla presunta ineffabile unicità di
Internet. Internet è rilevante perché facilita la copia e la
condivisione di documenti da parte dei comuni lettori. Copiare
e condividere, più è facile più diventa utile, e più diventa un
cattivo affare il copyright, come è ora concepito.
<P>
Questa analisi spiega anche perché sia sensato per la Grateful
Dead Band insistere sul diritto d'autore per la produzione dei CD
ma non per le riproduzioni individuali. La produzione di CD funziona
come la stampa: non è possibile oggi per la gente comune, anche per
i proprietari di computer, copiare un CD in un altro CD. Così, il copyright
per la produzione di CD musicali risulta indolore per gli ascoltatori
di musica, proprio come tutto il copyright era indolore nell'epoca
della stampa. Limitare la copia della stessa musica in cassette audio
digitali danneggia tuttavia gli ascoltatori, ed essi hanno il diritto
di respingere questa limitazione. [nota del 1999: la realtà
tecnologica dei CD è cambiata: ora molti utenti comuni di computer
possono copiare CD. Ciò significa che ora dovremmo equiparare i CD
alle cassette]
<P>
Possiamo anche vedere perché l'astrattezza della proprietà
intellettuale non sia il fattore cruciale. Altre forme di proprietà
astratta rappresentano porzioni di un qualcosa. La copia di qualsiasi
tipo di porzioni è intrinsecamente un'attività a somma zero; la
persona che copia ha benefici soltanto togliendo beni ad altri.
Copiare una banconota da un dollaro è in pratica equivalente a
sottrarre una piccola frazione di ogni altro dollaro e mettere
assieme queste frazioni fino a raggiungere la quota di un dollaro.
Naturalmente, lo consideriamo sbagliato.
<P>
Al contrario, la copia per un amico di informazioni utili,
illuminanti e divertenti rende il mondo più felice e migliore;
l'amico ne riceve un beneficio e nessuno viene danneggiato.
È un'attività costruttiva che rafforza i legami sociali.
<P>
Alcuni lettori potrebbero dubitare di questa affermazione perché
sanno che gli editori reclamano la copia illecita come "perdita".
Questa rivendicazione è per lo più inesatta e parzialmente
ingannevole. Quel che più importa è che presuppone ciò che invece
deve essere dimostrato.
<UL>
<LI>L'affermazione è perlopiù inesatta perché presuppone che l'amico
    avrebbe altrimenti acquistato una copia dall'editore. Questo
    talvolta è vero, ma più spesso è falso; e quando è falso, la
    perdita asserita non sussiste.
<LI>L'affermazione è parzialmente ingannevole perché la
    parola "perdita" suggerisce eventi di tutt'altra natura,
    eventi nei quali qualcosa che hanno viene loro tolto. Per
    esempio, se si è incendiata la scorta di libri della libreria,
    o se è stato sottratto il denaro dal registratore di cassa,
    questa sarebbe realmente una "perdita". Siamo tutti
    d'accordo che è sbagliato fare queste cose ad altre
    persone.

    Ma quando il tuo amico evita di dover comprare il libro,
    il libraio e l'editore non hanno perso nulla che avevano.
    Una descrizione più appropriata sarebbe che il libraio e
    l'editore ricavano meno di quello che avrebbero potuto.
    Ma si avrebbe la stessa conseguenza se questo amico
    decidesse di giocare a bridge, invece di leggere un
    libro. In un sistema di libero mercato nessuna azienda ha
    il diritto di gridare "al ladro!" solo perché un potenziale
    cliente sceglie di non trattare con lei.
<LI>L'affermazione è una petizione di principio perché l'idea di
    "perdita" si basa sull'assunzione che l'editore "avrebbe
    dovuto" essere pagato. Il che si basa sull'assunzione che il
    diritto d'autore esista e proibisca copie individuali. Ma questa
    è proprio la questione in discussione: che cosa includere nel
    diritto d'autore?  Se il pubblico decide di poter condividere
    copie, allora l'editore non ha il diritto di aspettarsi di
    essere pagato per ogni copia, e così non può affermare che
    ci sia una "perdita", quando non ce n'è alcuna.

    In altre parole, la "perdita" è una conseguenza del sistema del
    diritto d'autore (copyright), non è parte costitutiva del
    copiare. Il copiare in sé non danneggia nessuno.
</UL>
<P>
La clausola più ampiamente osteggiata del Libro Bianco è il sistema
di responsabilità collettiva, per il quale il proprietario di un
computer è costretto a verificare e controllare le attività di tutti
gli utenti, se non vuole essere punito per azioni alle quali non ha
partecipato, ma che semplicemente non è riuscito a prevenire
attivamente.  Tim Sloan <A HREF="#[8]">[8]</A> ha messo in
evidenza che ciò pone i titolari del copyright in una condizione
privilegiata, non accordata a nessun altro che possa affermare
di essere danneggiato da un utente di un computer; per esempio
nessuno, almeno negli Stati Uniti, propone di punire il proprietario
del computer se non è riuscito ad evitare attivamente che un utente
diffamasse qualcuno. E' naturale per uno Stato rivolgersi alla
responsabilità collettiva per rinforzare una legge alla quale molti
cittadini non credono di dover obbedire. Più le tecnologie digitali
aiutano i cittadini a condividere le informazioni, più lo Stato avrà
bisogno di metodi draconiani per rafforzare il copyright contro i
cittadini comuni.
<P>
Quando fu redatta la Costituzione degli Stati Uniti, l'idea che
gli autori avessero diritto al monopolio del copyright, non appena
proposta, fu subito rifiutata <A HREF="#[9]">[9]</A>.
Invece, i fondatori della nazione americana adottarono un'idea
diversa di copyright, che mette il pubblico al primo posto
<A HREF="#[10]">[10]</A>. Negli Stati Uniti si suppone che
il copyright esista per il bene degli utenti; né i vantaggi per gli
editori né quelli per gli autori sono previsti in se stessi, ma solo
per indurli a cambiare i loro comportamenti. Come disse la Corte
Suprema nella sentenza della causa della Fox Film Corporation
contro Doyal: "Il solo interesse degli Stati Uniti e l'oggetto
primario nel conferire il monopolio [del diritto d'autore]
poggiano sui benefici generici che il pubblico riceve dalle opere
degli autori". <A HREF="#[11]">[11]</A>
<P>
In base a come la Costituzione considera il diritto d'autore, se il
pubblico preferisce essere in grado di fare copie in certi casi,
anche se ciò significa che meno opere sono pubblicate, la scelta
del pubblico è decisiva. Non c'è nessuna possibile giustificazione
per proibire al pubblico di copiare ciò che vuole copiare.
<P>
Da quando fu pronunciata la sentenza costituzionale, gli editori hanno
sempre cercato di capovolgere il senso del dettato costituzionale,
disinformando il pubblico. Lo fanno ripetendo argomentazioni che
presuppongono che il copyright sia un diritto naturale degli autori
(senza menzionare che gli autori quasi sempre lo cedono agli
editori). A meno che non abbia una salda consapevolezza che questa
presupposizione è contraria alle premesse basilari del sistema legale
statunitense, chi sente queste argomentazioni prende per buono che
siano alla base del sistema.
<P>
Questo errore è oggi così radicato che chi si oppone ai nuovi poteri
in materia di copyright sente la necessità di argomentare che anche
gli autori e gli editori ne possano risultare danneggiati. Così
James Boyle <A HREF="#[12]">[12]</A> spiega come un sistema
di stretta proprietà intellettuale può interferire con la scrittura
di nuove opere. Jessica Litman<A HREF="#[13]">[13]</A> cita le
protezioni del copyright che storicamente hanno permesso a molti
nuovi media di diventare popolari. Pamela Samuelson
<A HREF="#[14]">[14]</A> avverte che il Libro Bianco può
bloccare lo sviluppo della "terza ondata" dell'industria
dell'informazione, chiudendo il mondo in un modello economico
proprio della "seconda ondata", appropriato all'epoca della stampa.
<P>
Queste argomentazioni possono essere molto efficaci in quelle
questioni dove sono utilizzabili, specialmente con un Congresso e un
Governo dominati dall'idea che "ciò che è bene per le multinazionali
della comunicazione è bene per gli USA". Ma
sbagliano a esporre la fondamentale menzogna sulla quale si basa
questa situazione; come risultato, sono inefficaci a lungo termine.
Quando queste argomentazioni vincono una battaglia, non forniscono
comunque una comprensione generale che aiuti a vincere altre
battaglie. Se ci affidiamo troppo e troppo spesso a queste
argomentazioni, il pericolo è di consentire agli editori di
sostituire il dettato costituzionale.
<P>
Per esempio, la posizione recentemente resa pubblica della Digital
Future Coalition, una federazione di organizzazioni, elenca molte ragioni
per opporsi al Libro Bianco, per il bene di autori, librai, educatori,
americani poveri, il progresso tecnologico, la flessibilità economica
e questioni di privacy: tutti argomenti validi, ma concernenti
questioni collaterali <A HREF="#[15]">[15]</A>.
Vistosamente assente dall'elenco è la più importante di tutte le
ragioni: che molti americani (forse la maggior parte) vogliono
continuare a fare copie. La DFC evita di criticare l'obiettivo
fondamentale del Libro Bianco, quello di dare più potere agli
editori, e la sua decisione centrale, di respingere la Costituzione
e mettere gli editori al di sopra degli utenti. Questo silenzio può
essere preso per assenso.
<P>
La resistenza alle pressioni per dare maggiori poteri agli editori
dipende dalla consapevolezza diffusa che il pubblico dei lettori e
degli ascoltatori abbia un'importanza primaria e che il copyright
esista per gli utenti e non viceversa. Se il pubblico non vuole
accettare certi poteri per il diritto d'autore, questa è in se stessa
una giustificazione per non dargli questi poteri. Solo ricordando
al pubblico e al corpo legislativo lo scopo del diritto d'autore e
l'opportunità di un libero flusso dell'informazione si può garantire
che l'interesse pubblico venga prima di tutto.
<P>
Copyright 1996 Richard Stallman
La copia letterale e la distribuzione sono permesse con qualsiasi
mezzo, a condizione che questa nota sia riprodotta.
<P>
<H3>NOTE</H3>
<A NAME="[2]">
[2]
</A>Informational Infrastructure Task Force, Intellectual Property and
the National Information Infrastructure: The Report of the Working Group
on Intellectual Property Rights (1995).
<P>
<A NAME="[3]">
[3]
</A>John Perry Barlow, Remarks at the Innovation and the Information
Environment Conference (novembre 1995).  Barlow è uno dei fondatori
dell'Electronic Frontier Foundation, un'organizzazione che promuove
la libertà di espressione nei media digitali ed è stato in precedenza
paroliere per il  gruppo dei Grateful Dead.
<P>
<A NAME="[4]">
[4]
</A>Gary Glisson, Remarks at the Innovation and the Information
Environment Conference (Nov. 1995); si veda anche Gary Glisson, A
Practitioner's Defense of the NII White Paper, 75 Or. L. Rev. (1996)
(in difesa del Libro Bianco).  Glisson è partner e presidente
dell'Intellectual Property Group al Lane Powell Spears Lubersky a
Portland, Oregon.
<P>
<A NAME="[5]">
[5]
</A>
Steven Winter, Remarks at the Innovation and the Information
Environment Conference (Nov. 1995).  Winter è professore alla
School of Law dell'Università di Miami .
<P>
<A NAME="[6]">
[6]
</A>
Winter, si veda la nota 4.
<P>
<A NAME="[7]">
[7]
</A>
Vedi Laurence H. Tribe, The Constitution in Cyberspace: Law and
Liberty Beyond the Electronic Frontier, Humanist, Sett.-Ott. 1991, a
pagina 15.
<P>
<A NAME="[8]">
[8]
</A>
Tim Sloan, Remarks at the Innovation and the Information Environment
Conference (novembre 1995).  Sloan è membro della National
Telecommunication and Information Administration.
<P>
<A NAME="[9]">
[9]
</A>
Vedi Jane C. Ginsburg, A Tale of Two Copyrights: Liberary Property
in Revolutionary France and America, in Of Authors and Origins:
Essays on Copyright Law 131, 137-38 (Brad Sherman & Alain Strowel,
eds., 1994) (in cui si afferma che gli artefici della Costituzione o
intendevano "subordinare []  gli interessi degli autori al pubblico
vantaggio" o "dare agli interessi pubblici e privati ... lo stesso peso").
<P>
<A NAME="[10]">
[10]
</A>
Costituzione degli U.S.A., art. I,  8, comma 8 ("Il Congresso ha il
potere ... di promuovere il progresso della Scienza e delle Arti
utili, assicurando per periodi limitati ad Autori e inventori
l'esclusivo Diritto alle loro rispettive opere e scoperte.").
<P>
<A NAME="[11]">
[11]
</A>
286 U.S. 123, 127 (1932).
<P>
<A NAME="[12]">
[12]
</A>
James Boyle, Remarks at the Innovation and the Information
Environment Conference (Nov. 1995).  Boyle è professore di Diritto
all'American University di Washington, D.C.
<P>
<A NAME="[13]">
[13]
</A>
Jessica Litman, Remarks at the Innovation and the Information
Environment Conference (novembre 1995).  J. Litman è professoressa
alla Wayne State University Law School a Detroit, Michigan.
<P>
<A NAME="[14]">
[14]
</A>
Pamela Samuelson, The Copyright Grab, Wired, gennaio 1996.
P. Samuelson è professoressa alla Cornell Law School.
<P>
<A NAME="[15]">
[15]
</A>
Digital Future Coalition, Broad-Based Coalition Expresses Concern
Over Intellectual Property Proposals, 15 novembre 1995 (disponibile
ad
<A HREF="http://home.worldweb.net/dfc/press.html">http://home.worldweb.net/dfc/press.html</A>).

<HR>

<H4><A HREF="/philosophy/philosophy.it.html">Altri testi da leggere</A></H4>

<HR>
<!-- Please keep this list alphabetical!!!  -->
[
  <A HREF="/philosophy/reevaluating-copyright.en.html">Inglese</A>
| <A HREF="/philosophy/reevaluating-copyright.it.html">Italiano</A>
| <A HREF="/philosophy/reevaluating-copyright.ru.html">Russo</A>
]
<HR>

Ritorna alla <A HREF="/home.it.html">pagina principale di GNU</A>.
<P>
Per informazioni e domande sulla FSF e GNU rivolgersi,
possibilmente in inglese, a
<A HREF="mailto:gnu@gnu.org"><EM>gnu@gnu.org</EM></A>.
Altri <A HREF="/home.it.html#ContactInfo">modi per contattare</A> la FSF.
<P>
Commenti su queste pagine web a
<A HREF="mailto:webmasters@www.gnu.org">
<EM>webmasters@www.gnu.org</EM></A>, altre domande a
<A HREF="mailto:gnu@gnu.org"><EM>gnu@gnu.org</EM></A>.
<P>
Copyright (C) 1996, 1997, 1998,1999, 2000, 2001 Free Software Foundation, Inc.,
51 Franklin St, Fifth Floor, Boston, MA  02110,  USA
<P>
La copia letterale e la distribuzione di questo articolo nella sua
integrità sono permesse con qualsiasi mezzo, a condizione
che questa nota sia riprodotta.<P>
Aggiornato:
<!-- timestamp start -->
$Date: 2011/12/30 05:19:00 $ $Author: ineiev $
<!-- timestamp end -->
<HR>
</BODY>
</HTML>
