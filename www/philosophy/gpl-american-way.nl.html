<!--#include virtual="/server/header.html" -->

<title>De GNU GPL en de &ldquo;American Way&rdquo; - GNU Project - Free Software Foundation (FSF)</title>

<!--#include virtual="/server/banner.html" -->

<h2>De GNU GPL en de &ldquo;American Way&rdquo;</h2>

<div id="rms-image"></div>

<p>
  door <strong>Richard M. Stallman</strong>
</p>

<p>
Microsoft omschrijft de GNU General Public License (GNU GPL) als een &ldquo;Open 
Source&rdquo; (open bron) licentie en beweert dat dit indruist tegen de
&ldquo;American Way&rdquo; (de Amerikaanse Manier). Om de GNU GPL te kunnen begrijpen 
en te zien hoe dit onderdeel is van die American Way, moet je je eerst 
realiseren dat de GPL niet is gemaakt voor Open Source.
</p>
<p>
De Open Source Beweging, gestart in 1998, heeft als doel het ontwikkelen van 
krachtige, betrouwbare software en verbeterde technologie middels het uitnodigen 
van het publiek om deel te nemen aan diezelfde software ontwikkeling. Veel van 
deze ontwikkelaars gebruiken de GPL en ze zijn daarbij van harte welkom. Maar de 
idee&euml;n en logica van de GPL zijn niet terug te vinden in de Open Source 
beweging. Deze zijn afkomstig van de diepere normen en waarden van de vrije 
software beweging.
</p>
<p>
De Vrije Software Beweging is opgericht in 1984 maar is ge&iuml;nspireerd op de 
idealen van 1776: vrijheid, gemeenschap en vrijwillige samenwerking. Dit leidt 
tenslotte tot vrij ondernemerschap, vrijheid van meningsuiting en vrije software.
</p>
<p>
Het &ldquo;vrij&rdquo; in vrije software staat voor vrijheid in gebruik niet 
voor vrij van kosten (noot van de vertaler: het Engelse &ldquo;free&rdquo; kan 
zowel de betekenis hebben van vrijheid alsook van gratis, vandaar deze 
uitweiding); meer specifiek betekent het de vrijheid om de software die je 
gebruikt te kunnen bestuderen, wijzigen en her-distribueren. Deze vrijheden 
helpen burgers zichzelf en elkaar te helpen en aldus deel te nemen aan een 
gemeenschap. Dit in tegenstelling tot de meer gangbare private software, die 
gebruikers afhankelijk maakt en verdeeld: de interne werking van het geheel 
blijft geheim en je mag het niet met je buurman delen. Krachtige, betrouwbare 
software en verbeterde technologie zijn nuttige bijproducten van vrijheid maar 
de vrijheid om een gemeenschap te vormen is op zich al belangrijk.
</p>
<p>
We konden in het land van private software, waar ieder programma zijn meester 
heeft, geen gemeenschap van vrijheid vestigen. We moesten een eigen land maken 
in cyberspace&mdash;het vrije besturingssysteem GNU waar we in 1984 mee 
begonnen. In 1991, toen GNU bijna voltooid was, kwam Linus Torvalds met het 
laatste stuk van de puzzel, de Linux kernel; en al snel was het GNU/Linux 
systeem beschikbaar. Tegenwoordig zijn er miljoenen gebruikers van GNU/Linux die 
dagelijks profiteren van de vrijheid en de gemeenschap.
</p>
<p>
Ik heb de GNU GPL zodanig ontworpen dat dit de vrijheid verdedigt en waarborgt 
die de essentie vormt van vrije software&mdash;om met de woorden van 1776 te 
spreken, het zet ze neer als onvervreemdbare rechten van programma's die onder de 
GPL worden uitgebracht. Het waarborgt je vrijheid om het programma te 
bestuderen, wijzigen en kopi&euml;ren door te stellen dat niemand gemachtigd is 
die vrijheid bij je weg te nemen door het programma opnieuw te distribueren 
onder een beperkte licentie.
</p>
<p>
Om samenwerking te stimuleren moedigen we anderen aan de programma's die we 
publiceren te veranderen en uit te breiden. Om onze vrijheid te garanderen maken 
we hierbij het voorbehoud dat gewijzigde versies hetzelfde respect ten opzichte 
van vrijheid moeten betonen als de originele versie. We stimuleren samenwerking 
van beide kanten door parasieten af te wijzen: wie er delen van onze 
software in zijn programma wil opnemen moet dan ook toestaan dat wij delen van 
zijn programma in de onze gebruiken. Niemand wordt gedwongen bij de club te 
komen, maar diegenen die mee willen doen moeten wel dezelfde bereidwilligheid 
tot samenwerking hebben. Hierdoor blijft het systeem eerlijk.
</p>
<p>
Miljoenen gebruikers, tienduizenden ontwikkelaars en grote bedrijven als IBM, 
Intel en Sun hebben er voor gekozen om op deze manier samen te werken. Maar 
sommige bedrijven willen de voordelen zonder de verplichtingen.
</p>
<p>
Af en toe zeiden bedrijven ons, &ldquo;Wij zouden een verbeterde versie van dit 
programma kunnen maken wanneer je ons toestaat het zonder vrijheid uit te 
brengen.&rdquo; Wij zeggen dan &ldquo;Nee dank je&mdash;je verbeteringen kunnen 
nuttig zijn wanneer ze vrij waren geweest maar als we ze niet in vrijheid mogen 
gebruiken dan hebben ze totaal geen zin.&rdquo; Vervolgens doen ze een beroep op 
ons ego met het argument dat onze code &ldquo;meer gebruikers&rdquo; zal hebben 
binnen hun private programma's. Daarop is ons antwoord dat we onze vrijheid 
liever hebben dan een irrelevante vorm van populariteit.
</p>
<p>
Microsoft wil zeker de voordelen van onze code hebben zonder de verplichtingen. 
Maar het heeft een ander, nauwer omschreven doel voor ogen met het aanvallen van 
de GNU GPL. Microsoft staat meer bekend om imiteren dan om innoveren. Wanneer 
Microsoft iets nieuws doet heeft dat een strategisch doel&mdash;niet om het 
computergebruik te verbeteren voor zijn gebruikers maar om alternatieven voor 
hen de pas af te snijden.
</p>
<p>
Microsoft bezigt een anti-concurrentie strategie, bekend als &ldquo;omhels en 
breid uit&rdquo;. Dit betekent dat ze starten met een technologie die anderen 
gebruiken, er een miniem obstakel in aanbrengen dat geheim is zodat niemand het 
kan imiteren en vervolgens het obstakel inzetten zodat alleen andere Microsoft 
software met Microsoft software kan praten. In sommige gevallen wordt het 
daarmee moeilijk voor een niet-Microsoft programma om taak A te doen wanneer je 
voor taak B een Microsoft programma gebruikt. Hoe dan ook, &ldquo;omhels en 
breid uit&rdquo; vergroot de macht van Microsoft in de markt.
</p>
<p>
Geen enkele licentie kan Microsoft stoppen in het uitoefenen van het
&ldquo;omhels en breid uit&rdquo;-principe wanneer ze dit uit alle macht willen doen. 
Wanneer ze hun eigen programma van de grond af schrijven en niets van onze code 
gebruiken dan heeft de licentie van onze code geen effect op ze. Maar de kosten 
van het compleet herschrijven van een programma zijn hoog en zelfs Microsoft kan 
dit niet steeds blijven doen. Vandaar hun campagne om ons over te halen de 
licentie die onze gemeenschap beschermt te laten vallen. De licentie die hun 
verbiedt te zeggen: &ldquo;Wat van jou is, is van mij en wat van mij is is van 
mij&rdquo;. Ze willen dat wij hen laten begaan zodat ze kunnen nemen wat ze 
willen zonder daar iets voor terug te geven. Ze willen dat wij onze verdediging 
afbreken.
</p>
<p>
Maar weerloosheid is niet de &ldquo;American Way&rdquo;. In het land van de 
dapperen en de vrijen, verdedigen we onze vrijheid met de GNU GPL.
</p>

<h4>Addendum:</h4>

<p>
Microsoft beweert dat de GPL tegen &ldquo;intellectueel eigendom&rdquo; is. Ik 
heb geen mening over &ldquo;intellectueel eigendom&rdquo; want de term is t&eacute;
breed om er een behoorlijke mening over te hebben. Het is een 
verzamelnaam voor auteursrechten, patenten, merkenrecht en andere 
niet-gerelateerde wettelijke begrippen; begrippen die dusdanig verschillend 
zijn, in wettelijke zin alsook in hun uitwerking, dat welke uitspraak over dit 
hele gebied dan ook veel te simplistisch zou zijn. Om op intelligente wijze een 
mening te kunnen vormen over auteursrechten, patenten of handelsmerken, zul je 
over die onderwerpen apart na moeten denken. De eerste stap hierin is te 
weigeren om over het geheel na te denken als &ldquo;intellectueel eigendom&rdquo;.
</p>
<p>
Ik heb een uur nodig om mijn visie op auteursrechten te geven maar daarin staat 
&eacute;&eacute;n basisprincipe centraal: het wegnemen van elementaire vrijheden 
van mensen is er nooit mee goed te praten. Zoals Abraham Lincoln het al zei: 
&ldquo;Altijd wanneer er conflict is tussen mensenrechten en eigendomsrecht 
behoren mensenrechten voor te gaan&rdquo;. Het eigendomsrecht is er voor het 
welzijn van mensen, niet als excuus om het te negeren.
</p>

<!--#include virtual="/server/footer.html" -->

<div id="footer">
  <p>
    Vragen over de FSF &amp; GNU (in het engels) naar:
    <a href="mailto:gnu@gnu.org"><em>gnu@gnu.org</em></a>.
    Er zijn ook <a href="http://www.fsf.org/about/contact.html">andere maniern om in contact te komen</a> 
    met de FSF.
    <br />
    Gelieve meldingen van verkeerde links en andere verbeteringen (of suggesties)
    te sturen aan: <a href="mailto:webmasters@gnu.org"><em>webmasters@gnu.org</em></a>.
  </p>

  <p>
    Zie <a href="/server/standards/README.translations.html">Translations
      README</a> voor nadere informatie over het eventueel vertalen van dit artikel.
  </p>

  <p>
    Copyright &copy; 2001 Richard M. Stallman
    <br />
    Het letterlijk overnemen en kopi&euml;ren van dit artikel is toegestaan op
    willekeurig welk medium op voorwaarde dat deze mededeling ook wordt meegenomen.
  </p>

  <p>
    Updated:
    <!-- timestamp start -->
    $Date: 2011/12/30 05:18:42 $
    <!-- timestamp end -->
  </p>
</div>

<div id="translations">
  <h4>Vertalingen van dit artikel</h4>

  <!-- Please keep this list alphabetical, and in the original -->
  <!-- language if possible, otherwise default to English -->
  <!-- If you do not have it English, please comment what the -->
  <!-- English is.  If you add a new language here, please -->
  <!-- advise web-translators@gnu.org and add it to -->
  <!--    - in /home/www/bin/nightly-vars either TAGSLANG or WEBLANG -->
  <!--    - in /home/www/html/server/standards/README.translations.html -->
  <!--      one of the lists under the section "Translations Underway" -->
  <!--    - if there is a translation team, you also have to add an alias -->
  <!--      to mail.gnu.org:/com/mailer/aliases -->
  <!-- Please also check you have the 2 letter language code right versus -->
  <!--     http://www.w3.org/WAI/ER/IG/ert/iso639.htm -->

  <ul class="translations-list">
    <li><a href="/philosophy/gpl-american-way.ca.html">Catal&#x00e0;</a></li>
    <li><a href="/philosophy/gpl-american-way.en.html">English</a></li>
    <li><a href="/philosophy/gpl-american-way.es.html">Espa&#x00f1;ol</a></li>
    <li><a href="/philosophy/gpl-american-way.fr.html">Fran&#x00e7;ais</a></li>
    <li><a href="/philosophy/gpl-american-way.it.html">Italiano</a></li>
    <li><a href="/philosophy/gpl-american-way.nl.html">Nederlands</a></li>
    <li><a href="/philosophy/gpl-american-way.pl.html">polski</a></li>
  </ul>

</div>
</div>
</div>
</body>
</html>
