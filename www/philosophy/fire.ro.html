<HTML>
<HEAD LANG="ro">
	<TITLE>Copyright pe foc!</TITLE>
<META HTTP-EQUIV="Content-Type" CONTENT="text/html; charset=utf-8">
<META HTTP-EQUIV="Content-Language" CONTENT="ro">
</HEAD>
<BODY>
<H2>Copyright pe foc!</H2>
<p>

[
  <A HREF="/philosophy/fire.en.html">Engleză</A>
| <A HREF="/philosophy/fire.fr.html">Franceză</A>
| Română
]

<p>
Am fost la un bar aseară iar un tip mi-a cerut un foc pentru țigara sa. Dintr-o dată mi-am dat seama că există cerere și aș putea face bani din asta, așa că am fost de acord să-i aprind țigara pentru 100 de lei, dar de fapt nu i-am dat un foc, ci i-am vândut o licență să-și aprindă țigara. Licența pentru foc i-a interzis să dea un foc și altora, din moment ce acel foc era proprietatea mea. Tipul era beat și m-a tratat ca pe un lunatic, dar a acceptat focul meu (și prin urmare licența ce guverna folosirea lui) în cele din urmă. Bineînțeles că în câteva minute am observat că un prieten de-al său i-a cerut un foc și spre stupoarea mea el i-a dat țigara și mi-au piratat focul! M-am înfuriat și-am dat să mă apropii de acea parte a barului dar spre oroarea mea acel prieten a început să aprindă țigările altor persoane din stânga, din dreapta, de peste tot! În câteva clipe toți fumătorii din acea zonă a barului aveau țigările aprinse de la focul MEU, fără a-mi plăti însă nimic. Înfuriat, am început să alerg de la o persoană la alta smulgându-le țigările din mâini, aruncându-le la pământ și călcându-le în picioare.

<p>
În mod ciudat, portarul și securitatea barului n-au arătat nici un pic de respect pentru drepturile mele de proprietate și m-au aruncat afară pe ușă.
<p>
--Ian Clarke
<p>
<HR>
<p>
<p>
Traducere de: Laurențiu Buzdugan
<HR>


</BODY>
</HTML>
