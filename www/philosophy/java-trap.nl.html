<!--#include virtual="/server/header.html" -->
<title>Vrij maar Geketend - De Java Valstrik</title>
<!--#include virtual="/server/banner.html" -->

<h2>Vrij maar Geketend - De Java Valstrik</h2>

<p>door <a href="http://www.stallman.org/">Richard Stallman</a></p>


<div class="announcement"><h3>Mededeling</h3>
<p>Sinds December 2006 is Sun bezig <a href=
"http://www.fsf.org/news/fsf-welcomes-gpl-java.html">zijn Java platform opnieuw 
uit te brengen onder de GNU GPL</a>. Wanneer dit zijn beslag heeft is de 
verwachting dat er geen sprake meer is van een valstrik. Desalniettemin blijft 
het hier beschreven probleem relevant omdat andere niet-vrije 
programmabibliotheken of platformen hetzelfde probleem zouden kunnen bevatten. 
Laat deze geschiedenis van Java dus een les zijn om toekomstige valstrikken te 
voorkomen.
</p>
</div>

<p>12 April 2004</p>

<p>
  Wanneer je programma vrije software is, is het van zichzelf ethisch verantwoord&mdash;maar
  er loert een valstrik waar je voor uit moet kijken. Hoewel je programma zelf
  vrij is kan het toch beperkingen hebben door andere software waar het van
  afhankelijk is. Omdat dit probleem vooral speelt bij Java programma's noemen
  we het de Java valstrik.
</p>

<p>
  Een programma is vrije software wanneer gebruikers ervan bepaalde belangrijke
  vrijheden krijgen. Globaal zijn dit: de vrijheid een programma te draaien, de
  vrijheid het te bestuderen en de broncode te veranderen, de vrijheid de
  broncode en binaire code opnieuw te distribueren en de vrijheid om nieuwe,
  verbeterde versies ervan te publiceren. (Zie ook <a href=
  "http://www.gnu.org/philosophy/free-sw.nl.html">
  http://www.gnu.org/philosophy/free-sw.nl.html</a>.) Of een programma vrij is
  of niet is geheel afhankelijk van de licentie die erop van kracht is.
</p>

<p>
  De vraag of het programma gebruikt kan worden in de vrije wereld, door mensen
  die in vrijheid behoren te leven, is moeilijker te beantwoorden. Dit wordt
  niet alleen bepaald door de licentie van een programma want geen enkel
  programma werkt in totale isolatie. Ieder programma is afhankelijk van andere
  programma's. Het moet bijvoorbeeld gecompileerd worden of ge&iuml;nterpreteerd
  en is daarmee afhankelijk van een compiler of interpretator. Wanneer het
  gecompileerd wordt naar byte-code is het ook nog eens afhankelijk van een
  byte-code interpretator. Verder heeft het programmabibliotheken nodig om te
  draaien en het zou ook nog andere programma's kunnen starten die in andere
  processen draaien. Al die programma's vormen afhankelijkheden. Die
  afhankelijkheden kunnen nodig zijn voor het programma om &uuml;berhaupt te
  draaien of alleen voor bepaalde stukjes functionaliteit. Hoe dan ook het
  programma, in zijn geheel of gedeeltelijk, kan niet draaien zonder de
  afhankelijkheden.
</p>

<p>
  Wanneer sommige van die afhankelijkheden van een programma niet vrij zijn,
  betekent het dat het programma, of een gedeelte daarvan, niet kan draaien op een
  compleet vrij systeem&mdash;het is onbruikbaar in de vrije wereld. Natuurlijk,
  we kunnen het programma her-distribueren en kopie&euml;n houden op onze
  machines maar dat heeft weinig nut als we ze niet kunnen laten draaien. Het
  programma mag dan vrije software zijn, het wordt bij wijze van spreken
  geketend door zijn niet-vrije afhankelijkheden.
</p>

<p>
  Dit probleem kan zich voordoen in alle software, geschreven in welke taal dan
  ook. Een vrij programma bijvoorbeeld dat alleen op Microsoft Windows draait is
  duidelijk onbruikbaar in de vrije wereld. Maar software op GNU/Linux kan ook
  onbruikbaar zijn wanneer het afhankelijk is van andere, niet-vrije, software.
  In het verleden waren Motif (voordat we LessTif hadden) en Qt (voordat de
  ontwikkelaars het vrije software maakten) grote veroorzakers van dit probleem.
  De meeste 3D videokaarten werken alleen volledig met niet-vrije
  stuurprogramma's die ook een oorzaak van het probleem vormen. Maar de
  grootste bron van problemen op dit moment is Java, mede doordat veel mensen
  die vrije software schrijven Java sexy vinden. Verblind door de
  aantrekkingskracht van de taal zien ze het probleem van de afhankelijkheden
  over het hoofd en raken verstrikt in de Java-valstrik.
</p>

<p>
  De implementatie door Sun van Java is niet vrij. Blackdown is ook niet vrij;
  het is een variant op private broncode van Sun. De standaard Java bibliotheken
  zijn ook niet vrij. We hebben echter wel vrije versies van Java, zoals de <a
  href="http://gcc.gnu.org/java/">GNU Compiler voor Java</a> (GCJ) en <a href=
  "/software/classpath">GNU Classpath</a>, maar die ondersteunen nog niet alle
  mogelijkheden. We zijn bezig met een inhaalslag.
</p>

<p>
  Wanneer je een Java programma op het Java platform van Sun ontwikkelt loop je
  het risico Sun-specifieke dingen te gebruiken zonder dat je het door hebt.
  Wanneer je daar maanden later achter komt kan het ook weer maanden kosten
  voordat je die afhankelijkheid eruit hebt. Je zou dan kunnen verzuchten:
  &ldquo;Het is teveel werk om opnieuw te beginnen&rdquo;. Op dat moment is je
  programma verstrikt geraakt in de Java valstrik; het is niet meer bruikbaar in
  de vrije wereld.
</p>

<p>
  De enige betrouwbare methode om de valstrik te omzeilen is alleen een vrije
  implementatie van Java op je systeem toe te laten. Wanneer je op die manier iets
  specifieks gebruikt van Java of een bibliotheek wat nog niet wordt
  ondersteund, kom je er direct achter en kun je meteen je code aanpassen.
</p>

<p>
  Sun blijft bezig met het ontwikkelen van nieuwe &ldquo;standaard&rdquo; Java
  bibliotheken en ze zijn bijna allemaal niet vrij; in veel gevallen is zelfs de
  specificatie van de bibliotheek een handelsgeheim en de meest recente versie
  van de licentie van Sun voor deze specificaties verbiedt zelfs publicatie van
  implementaties die niet volledig zijn. (Zie <a href=
  "http://jcp.org/aboutJava/communityprocess/JSPA2.pdf">
  http://jcp.org/aboutJava/communityprocess/JSPA2.pdf</a> en <a href=
  "http://jcp.org/aboutJava/communityprocess/final/jsr129/j2me_pb-1_0-fr-spec-license.html">
  http://jcp.org/aboutJava/communityprocess/final/jsr129/j2me_pb-1_0-fr-spec-license.html</a>,
  voor voorbeelden).
</p>

<p>
  Gelukkig laat die licentie wel toe dat er een vrije implementatie uitgebracht
  kan worden; anderen die deze bibliotheek dan ontvangen mogen hem dan wel
  veranderen en hoeven niet volledig aan de specificatie te voldoen. Maar dit
  vereiste beperkt wel de mogelijkheden om via een samenwerkingsmodel een vrije
  implementatie te maken. In een dergelijk model moet je onvolledige versies publiceren
  wat diegenen die de specificatie hebben gelezen niet mogen doen.
</p>

<p>
  In de begintijd van de vrije software beweging was het onmogelijk om geen
  afhankelijkheden te hebben met niet-vrije programma's. Voordat we de GNU C
  compiler hadden was ieder C-programma (vrij of niet), afhankelijk van een
  niet-vrije C-compiler. Voordat we de GNU C bibliotheek hadden was ieder
  programma afhankelijk van een niet-vrije C bibliotheek. Voordat we Linux
  hadden, de eerste vrije kernel, was ieder programma afhankelijk van een
  niet-vrije kernel. Voordat we Bash hadden moest ieder script
  ge&iuml;nterpreteerd worden door een niet-vrije shell. Deze beperkende
  afhankelijkheden waren onvermijdelijk maar dit was acceptabel omdat ons plan
  was ze in de toekomst hiervan te redden. Ons hogere doel, een zelfstandig
  besturingssysteem, zou een vrije vervanging hebben voor al deze
  afhankelijkheden; wanneer we dit doel zouden bereiken zouden al onze
  programma's gered zijn. Aldus geschiedde: met het GNU/Linux systeem kunnen we
  deze programma's laten draaien op een vrij platform.
</p>

<p>
  Vandaag de dag is het anders. We hebben krachtige vrije besturingssystemen en
  een hoop vrije programmeer-hulpmiddelen. Wat je ook wilt doen, je kunt het op
  een vrij platform doen; er is geen reden meer om een niet-vrije
  afhankelijkheid te accepteren, zelfs niet voor even. Mensen raken voornamelijk
  nog verstrikt omdat ze er niet goed over nadenken. De simpelste oplossing
  voor deze Java valstrik is door mensen aan te leren dit te vermijden.
</p>

<p>
  Om je Java code te beschermen tegen de Java valstrik moet je een vrije Java
  ontwikkelomgeving installeren en die gebruiken. Meer in het algemeen, wat
  voor taal je ook gebruikt, let op en controleer de vrije status van de
  afhankelijkheden van je programma. De makkelijkste manier om dit na te gaan
  is door te kijken of het programma in de lijst van vrije software (<a href=
  "http://www.fsf.org/directory">http://www.fsf.org/directory</a>) staat. Als
  hij niet in die lijst voorkomt dan kun je altijd nog zijn licentie nagaan op
  de lijst van vrije licenties (<a href=
  "http://www.gnu.org/licenses/license-list.html">
  http://www.gnu.org/licenses/license-list.html</a>).
</p>

<p>
  We proberen nu de verstrikte Java programma's te redden dus als je een zwak
  hebt voor Java wordt je van harte uitgenodigd om te helpen bij de
  ontwikkeling van GNU Classpath. Het testen van je programma met de GCJ
  compiler en GNU Classpath en problemen met reeds gebouwde klassen rapporteren
  is ook nuttig. Het afmaken van GNU Classpath vergt echter tijd; indien er
  meer niet-vrije programmabibliotheken toegevoegd blijven worden zullen we
  wellicht nooit bij raken. Dus keten je vrije software alsjeblieft niet.
  Wanneer je nu een applicatie gaat schrijven, doe het dan zo dat het vanaf het
  begin op vrije voorzieningen draait.
</p>

<h3>Zie ook:-</h3>
<p><a href="/philosophy/sun-in-night-time.html">Het Merkwaardige Incident van Sun in de Nacht</a></p>
</div>
<!--#include virtual="/server/footer.html" -->

<div id="footer">

<p>
Gelieve vragen over FSF &amp; GNU te sturen naar
<a href="mailto:gnu@gnu.org"><em>gnu@gnu.org</em></a>.
Er zijn ook <a href="/home.html#ContactInfo">andere manieren om in contact te komen</a>
met de FSF.</p>

<p>
Gelieve meldingen van verkeerde links en andere verbeteringen (of suggesties)
te sturen aan:
<a href="mailto:webmasters@gnu.org"><em>webmasters@gnu.org</em></a>.
</p>

<p>
Zie <a href="/server/standards/README.translations.html">Translations
README</a> voor nadere informatie over het eventueel vertalen van dit artikel.
</p>

<p>Copyright &copy; 2004 Richard Stallman</p>

<p>
Het letterlijk overnemen en kopi&euml;ren van dit artikel is toegestaan op
willekeurig welk medium op voorwaarde dat deze mededeling ook wordt
meegenomen.
</p>

<p>
Updated:
<!-- timestamp start -->
$Date: 2011/12/30 05:18:43 $ $Author: ineiev $
<!-- timestamp end -->
</p>
</div>

<div id="translations">
<h4>Vertalingen van dit artikel</h4>

<!-- Please keep this list alphabetical, and in the original -->

<!-- language if possible, otherwise default to English -->
<!-- If you do not have it English, please comment what the -->
<!-- English is.  If you add a new language here, please -->
<!-- advise web-translators@gnu.org and add it to -->
<!--    - in /home/www/bin/nightly-vars either TAGSLANG or WEBLANG -->
<!--    - in /home/www/html/server/standards/README.translations.html -->
<!--      one of the lists under the section "Translations Underway" -->
<!--    - if there is a translation team, you also have to add an alias -->
<!--      to mail.gnu.org:/com/mailer/aliases -->
<!-- Please also check you have the 2 letter language code right versus -->
<!--     http://www.w3.org/WAI/ER/IG/ert/iso639.htm -->

<ul class="translations-list">
<li><a href="/philosophy/java-trap.bg.html">&#x431;&#x44A;&#x43B;&#x433;&#x430;&#x440;&#x441;&#x43A;&#x438;</a>          <!-- Bulgarian --></li>
<li><a href="/philosophy/java-trap.en.html">English</a></li>
<li><a href="/philosophy/java-trap.de.html">Deutsch</a>         <!-- German --></li>
<li><a href="/philosophy/java-trap.fr.html">Fran&#x00e7;ais</a> <!-- French --></li>
<li><a href="/philosophy/java-trap.el.html">&#x0395;&#x03bb;&#x03bb;&#x03b7;&#x03bd;&#x03b9;&#x03ba;&#x03ac;</a>        <!-- Greek --></li>
<li><a href="/philosophy/java-trap.es.html">Espa&#x00f1;ol</a>  <!-- Spanish --></li>
<li><a href="/philosophy/java-trap.it.html">Italiano</a>        <!-- Italian --></li>
<li><a href="/philosophy/java-trap.nl.html">Nederlands</a>	      <!-- Dutch --></li>
<li><a href="/philosophy/java-trap.pl.html">polski</a>	      <!-- Polish --></li>
<li><a href="/philosophy/java-trap.ro.html">Română</a>	      <!-- Romanian --></li>
<li><a href="/philosophy/java-trap.sr.html">&#x0421;&#x0440;&#x043f;&#x0441;&#x043a;&#x0438;</a>        <!-- Serbian --></li>
</ul>
</div>
</div>

</body>
</html>
