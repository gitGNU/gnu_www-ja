<html>

<head>
<title>
Redd Europa fra programvarepatenter - GNU Project - 
Free Software Foundation (FSF)
<LINK REV="made" HREF="mailto:webmasters@www.gnu.org">
</title>
</head>

<body BGCOLOR="#FFFFFF" TEXT="#000000" LINK="#1F00FF" ALINK="#FF0000"
      VLINK="#9900DD">

<h1>Redd Europa fra programvarepatenter</h1>

<p>av <a href="http://www.stallman.org/">
Richard Stallman</a> </p>

<p>
Tenk deg at hver gang du vurderte hvordan du skulle utforme en del av
et program, og særlig når du tenkte å bruke en algoritme som du
leste i et tidsskrift eller implementerte en finesse som brukerne 
etterspurte, så risikerte du å bli saksøkt.
</p>

<p>
Det er slik det er i USA idag, på grunn av software-patenter.  Snart
kan det bli slik i mesteparten av Europa
<a name="TOC1" href="#1">(1)</a>.  Landene som driver Det Europeiske
Patentkontoret, ansporet av store selskaper og oppmuntret av
patentadvokater, fremmer forslag å tillate patenter som omfatter
matematiske beregninger. 
</p>

<p>
For å stanse dette forslaget, må europeiske borgere handle, og handle
snart, ved å snakke med sine nasjonale regjeringer for å reise
motstand mot denne forandringen.  Tiltak i Tyskland, Sverige,
Finland, Nederland, og/eller Danmark er spesielt viktige, for å
slutte seg til en kampanje som allerede er underveis i Frankrike.
</p>

<p>
Patenter har allerede vært helt ødeleggende for fri programvare.  På
1980-tallet forhindret de som hadde patentene på kryptering med
offentlige nøkler all utvikling av fri programvare for den typen
kryptering.   De ville gjerne forhindret PGP også, men all kritikken
de møtte fikk dem til å gå med på et kompromiss:  det ble lagt
begrensninger på PGP slik at det ikke lenger var fritt.  (Vi begynte
utviklingen av GNU Privacy Guard etter at det mest vidtfavnende
patentet gikk ut.) 
</p>

<p>
Compuserve utviklet billedformatet GIF, og ble lamslått da Unisys
truet med å saksøke dem og alle andre som utviklet eller kjørte
programmer som lagde GIF-er.  Unisys hadde skaffet et patent på
datakompresjonsalgoritmen LZW (Lempel/Ziw-Welch), som inngår i
genereringen av GIF-er, og Unisys nekter å tillate at fri programvare
bruker LZW <a name="TOC2" href="#2">(2)</a>.  Følgelig risikerer all
fri programvare i USA som støtter ordentlige komprimerte GIF-er å bli
saksøkt. 
</p>

<p>
I USA, og en del andre land, var fri MP3-programvare utelukket; i 1998
ble amerikanske utviklere som hadde utviklet frie MP3-generatorer
truet med patentsøksmål, og tvunget til å trekke dem tilbake.  Noen av
dem blir nå distribuert i Europa, men hvis det europeiske patentbyrået
gjennomfører den planlagte endringen, vil de bli utilgjengelige i
Europa også.
</p>

<p>
Senere i 1998 truet Microsoft WWW, ved å skaffe seg et patent som
berørte stilark, -etter at de hadde oppmuntret WWW-konsortiet til å ha
med den finessen i standarden.  Det er ikke første gang at
standardiseringskomiteen har blitt lokket inn i gapet til et patent.
De allmenne reaksjonene på dette fikk Microsoft til å trekke seg fra
håndhevelsen av patentet; men vi kan ikke basere oss på slik nådighet.
</p>

<p>
Listen kunne gått videre og videre, hvis jeg hadde hatt tid til å se
gjennom gammel post etter eksempler, og hvis det hadde vært plass til
å beskrive dem.
</p>

<p>
Utviklere av proprietær programvare gjør felles sak med utviklere av
fri programvare i spørsmålet om patenter, fordi begge ligger an til å
tape på patentene.  Også utviklere av spesialtilpasset programvare kan
tape på programvarepatenter.
</p>

<p>
For all del, ikke alle taper på programvarepatentene; hvis d&eacute;t
var tilfellet ville systemet raskt blitt forlatt.  Store selskaper har
ofte mange patenter, og kan tvinge de fleste andre selskaper, store
eller små, til å kryss-lisensiere med dem.  De unslipper de fleste
problemene patenter forårsaker, mens de nyter godt av den makten de
gir.  Dette er grunnen til at hovedtilhengerne av programvarepatenter
er multinasjonale selskaper.  De har en god del innflytelse over
regjeringer. 
</p>

<p>
Av og til drar et lite selskap fordel av et patent, hvis produktet er
så enkelt at det unngår å bli berørt av de store selskapenes patenter,
og selskapet dermed unngår å bli tvunget til å kryss-lisnensiere med
dem.  Og patentinnehavere som ikke utvikler noen produkter, men bare
tyner penger ut av dem som gjør det, kan le hele veien til banken mens
de trenerer utviklingen.
</p>

<p>
Men de fleste utviklere av programvare, og brukere av programvare,
taper på programvarepatentene, som bidrar mer til å trenere
fremgangen innen programvare enn til å fremme utviklingen.
</p>

<p>
Folk pleide å si fri programvare var en absurd id&eacute;, og hevdet
at vi ikke var i stand til å utvikle noe stort tilfang av programvare.
Vi har imøtegått dem med empiriske fakta, ved å utvikle et bredt
spektrum av kraftig programvare som respekterer brukernes frihet.  Vi
kan klare å gi allmenheten hele spekteret av universelle programmer
-med mindre det blir forbudt å gi programvare til allmenheten.
</p>

<p>
Programvarepatenter truer med å gjøre nettopp d&eacute;t.  Tiden for
handling er nå!  Gå til <a href="http://www.ffii.org/">
www.ffii.org</a> for mer informasjon, og detaljerte forslag til
handling.  Og vær så snill å ta deg tid til å hjelpe.
</p>

<p>
<a name="1" href="#TOC1">(1)</a>
Det Europeiske Patentbyrået, som mange europeiske land bruker, har
utstedt en god del patenter som berører programvare, men som blir
presentert som noe annet en programvare.  Den endringen som nå er til
vurdering vil åpne adgangen til ubegrenset patentering av algoritmer
og programfinesser, noe som kan føre til at langt fler patenter vil
bli innvilget.
</p>

<p>
<a name="2" href="#TOC2">(2)</a>
Unisys utstedte en fiffig formulert erklæring som ofte tolkes dithen
at de tillater fri programvare til å lage GIF-er med, men jeg tror
ikke den tillater det.  Jeg skrev til lovavdelingen deres for å be om
en avklaring og/eller en endring i deres policy, men jeg mottok ikke
noe svar. 
</p>

<hr>

<p><strong><a href="/philosophy/philosophy.html">
Andre tekster du bør lese</a> </strong></p>

<ul>
 <li>Se om de nyeste <a href="http://www.savetheweb.org/threats.html">
 truslene</a> mot Europas del av Internet på 
 <a href="http://www.savetheweb.org/">savetheweb.org</a>.
</ul>

<hr>

<p>Tilbake til <a href="/home.html">GNUs hjemmeside</a> </p>

<p>Henvendelser & spørsmål til FSF & GNU: <a mailto:gnu@gnu.org>
gnu@gnu.org</a>.  Andre <a href="/home.html#ContactInfo">
måter å kontakte FSF på</a>.
</p>

<p>Kommentarer til disse WWW-sidene rettes til
<a href="mailto:webmasters@www.gnu.org">
&lt;webmasters@www.gnu.org&gt;</a>,
send andre spørsmål til <a href="mailto:gnu@gnu.org">
&lt;gnu@gnu.org&gt;</a>.  
</p>

<p>
Copyright: Se øverst!<br>
Free Software Foundation, Inc.<br> 
51 Franklin St, Fifth Floor, <br>
Boston, MA02110 <br>
USA
</p>

<hr>
<address>Oversatt av Herman Robak, Horten</address>

</body>
</html>
