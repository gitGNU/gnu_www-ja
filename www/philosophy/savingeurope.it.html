
<!--#include virtual="/server/header.it.html" -->

<!-- This file is automatically generated by GNUnited Nations! -->
<title>Salvare l'Europa dai brevetti sul software - Progetto GNU - Free Software
Foundation (FSF)</title>

<!--#include virtual="/server/banner.it.html" -->
<!--#include virtual="/philosophy/po/savingeurope.translist" -->
<h2>Salvare l'Europa dai brevetti sul software</h2>

<p>
Pensate se, prendendo una decisione di programmazione, specialmente usando
algoritmi trovati su una rivista, o implementando funzionalità richieste dai
vostri utenti, ogni volta correste il rischio di essere citati in giudizio.</p>
<p>
Bene, negli Stati Uniti oggi la situazione è proprio questa, e la ragione
sono i brevetti sul software. Presto potrebbe essere lo stesso nella maggior
parte dell'Europa (<a href="#ft1">1</a>). I paesi che gestiscono l'Ufficio
Europeo dei Brevetti, spronati dalle grandi compagnie e incoraggiati dagli
avvocati specializzati in brevetti, si stanno muovendo per consentire ai
brevetti di coprire i calcoli matematici.</p>
<p>
Per bloccare questa iniziativa i cittadini europei devono attivarsi, e farlo
presto &mdash;parlando ai loro governi nazionali, per opporsi a questo
cambiamento. Attivarsi in Germania, Svezia, Finlandia, Olanda e Danimarca è
particolarmente importante, per unirsi ad una campagna che è già in corso in
Francia.</p>
<p>
I brevetti hanno già provocato gravi danni al software libero. Negli anni
'80 i detentori dei brevetti per la crittografia a chiave pubblica hanno
completamente eliminato il software libero per quel compito. Avrebbero
voluto eliminare anche <acronym title="Pretty Good Privacy">PGP</acronym>,
ma di fronte alle critiche del pubblico hanno accettato un compromesso:
aggiungere al PGP delle restrizioni cosicché non fosse più software
libero. (Abbiamo iniziato a sviluppare GNU Privacy Guard dopo che il
brevetto più esteso è scaduto).</p>
<p>
La Compuserve sviluppò il formato <abbr title="Graphics Interchange
Format">GIF</abbr> per le immagini, e poi rimase sconcertata quando la
Unisys minacciò di citare loro e chiunque altro avesse sviluppato o usato
software per produrre GIF. La Unisys aveva ottenuto un brevetto
sull'algoritmo di compressione dati <abbr
title="Lempel-Ziv-Welch">LZW</abbr>, che è una parte del processo di
generazione del formato GIF, e rifiuta di permettere al software libero di
usare l'LZW (<a href="#ft2">2</a>). Di conseguenza negli Stati Uniti
qualsiasi software libero che supporti la produzione di vere GIF compresse
rischia di una causa.</p>
<p>
Negli Stati Uniti e in alcuni altri paesi, è impossibile fare software
libero per gli <abbr title="MPEG-1 Audio Layer 3">MP3</abbr>; nel 1998
programmatori statunitensi che avevano sviluppato software libero per la
generazione di MP3 sono statimi nacciati di cause per violazione di brevetto
e obbligati a ritirarli. Adesso alcuni di questi programmi sono distribuiti
in paesi europei, ma se l'Ufficio Europeo dei Brevetti effettuerà il
cambiamento programmato, potrebbero non essere disponibili nemmeno lì.</p>
<p>
Più tardi nel 1998, la Microsoft minacciò il World Wide Web ottenendo un
brevetto che riguardava i fogli di stile &mdash;dopo aver incoraggiato il
WWW Consortium ad includere questa funzionalità negli standard. Non è la
prima volta che un gruppo di standard è stato attirato nelle fauci di un
brevetto. La reazione del pubblico convinse la Microsoft a rinunciare
all'applicazione di questo brevetto; ma non possiamo contare di essere
graziati ogni volta.</p>
<p>
L'elenco potrebbe proseguire a lungo, se avessi tempo per cercare altri
esempi nella mia vecchia posta e se avessi spazio per descriverli.</p>
<p>
Sulla questione dei brevetti gli sviluppatori di software libero possono
fare causa comune con gran parte degli sviluppatori di software
proprietario, perché in generale anch'essi ci rimettono. Lo stesso vale per
i molti sviluppatori di software specializzato personalizzato.</p>
<p>
Di sicuro non tutti ci rimettono con i brevetti sul software; se fosse così
il sistema verrebbe abolito alla svelta. Le grandi imprese hanno spesso
molti brevetti, e possono obbligare molte altre imprese, grandi o piccole,
ad effettuare uno scambio di licenze con loro. Esse evitano così la maggior
parte dei problemi causati dai brevetti, mentre godono di gran parte del
potere che conferiscono. Questo è il motivo per cui i principali sostenitori
dei brevetti sul software sono le multinazionali. Esse hanno molta influenza
sui governi.</p>
<p>
Qualche volta una piccola impresa può avere benefici da un brevetto, se il
suo prodotto è così semplice da evitare di violare i brevetti delle grandi
imprese e non essere così costretta allo scambio di licenze. E i proprietari
dei brevetti, che non sviluppano prodotti, ma spremono soltanto denaro da
chi lo fa, se la ridono mentre vanno in banca ostacolando il progresso.</p>
<p>
Ma la maggior parte degli sviluppatori di software, come gli utenti, hanno
solo da perdere dai brevetti sul software, che ostacolano il progresso del
software piuttosto che incoraggiarlo.</p>
<p>
La gente definiva il software libero un'idea assurda, dicendo che non
avevamo la capacità di sviluppare una grande quantità di software. Li
abbiamo smentiti coi fatti, producendo un vasto assortimento di software
potente che rispetta la libertà degli utenti. Dare al pubblico uno spettro
completo di software di uso generale è alla nostra portata &mdash;a meno che
dare software al pubblico non venga proibito.</p>
<p>
I brevetti sul software minacciano di fare questo. Adesso è il momento di
mobilitarsi. Visitate  <a href="http://www.ffii.org/">www.ffii.org</a> per
maggiori informazioni e suggerimenti più dettagliati su cosa fare. E per
favore trovate il tempo per dare una mano.</p>

<h4>Note:</h4>

<ol>
<li><a id="ft1"></a>L'Ufficio Brevetti Europeo, usato da molti paesi europei, ha
rilasciato un certo numero di brevetti che colpiscono il software,
presentati come qualcosa di diverso rispetto ai brevetti sul software. Il
cambiamento che si sta considerando aprirebbe le porte alla brevettabilità
illimitata di algoritmi e funzionalità del software, che aumenterebbe
enormemente il numero di brevetti sul software rilasciati.</li>

<li><a id="ft2"></a>La Unisys ha rilasciato una dichiarazione formulata
ingegnosamente spesso utilizzata per consentire al software libero di fare
GIF, ma io credo che non sia così. Ho scritto al loro dipartimento legale
per chiedere chiarimenti e/o un cambiamento di politica, ma non ho ricevuto
risposta.</li>
</ol>

<hr />
<h4><a href="/philosophy/philosophy.html">Altri testi da leggere</a></h4>
<ul>
  <li>Leggete l'ultima minaccia ad internet in Europa da <a
href="http://www.ffii.org">ffii.org</a>.</li>
</ul>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!--#include virtual="/server/footer.it.html" -->
<div id="footer">

<p>
Per informazioni e domande sulla FSF e GNU rivolgersi, possibilmente in
inglese, a <a href="mailto:gnu@gnu.org"><em>gnu@gnu.org</em></a>. Ci sono
anche <a href="/contact/">altri modi di contattare</a> la FSF.
<br />
Inviate segnalazioni di link non funzionanti e altre correzioni o
suggerimenti relativi alle pagine web a <a
href="mailto:webmasters@gnu.org"><em>webmasters@gnu.org</em></a>. Grazie.
</p>

<p>
Per informazioni su come tradurre le pagine di questo sito consultate la <a
href="/server/standards/README.translations.html">Guida alle
traduzioni</a>. Per segnalare errori di traduzione o collaborare alla
traduzione italiana delle pagine di questo sito contattate il <a
href="http://savannah.gnu.org/projects/www-it">gruppo dei traduttori
italiani</a>.
</p>

<p>
Copyright &copy; 1996, 1997, 1998, 1999, 2007 Free Software Foundation,
Inc.,</p>
<address>51 Franklin St, Fifth Floor, Boston, MA 02110, USA</address>
<p>Questa pagina è distribuita secondo i termini della licenza <a rel="license"
href="http://creativecommons.org/licenses/by-nd/3.0/us/deed.it">Creative
Commons Attribuzione - Non opere derivate 3.0 Stati Uniti</a> (CC BY-ND
3.0).
</p>


<div class="translators-credits">

<!--TRANSLATORS: Use space (SPC) as msgstr if you don't want credits.-->
Tradotto originariamente da Simone Piccardi. Modifiche successive di Paola
Blason, Giorgio V. Felchero, Francesco Potortì.</div>


 <p>
<!-- timestamp start -->
Ultimo Aggiornamento:

$Date: 2012/06/10 09:18:57 $

<!-- timestamp end -->
</p>
</div>

</div>
</body>
</html>
