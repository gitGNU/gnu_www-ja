

<!--#include virtual="/server/header.hr.html" -->

<!-- This file is automatically generated by GNUnited Nations! -->
 <!--#set var="ENGLISH_PAGE" value="/philosophy/free-doc.en.html" -->

<title>Zašto slobodan softver treba slobodnu dokumentaciju - GNU projekt - Zaklada
za slobodan softver (FSF)</title>

<!--#include virtual="/philosophy/po/free-doc.translist" -->
<!--#include virtual="/server/banner.hr.html" -->
<h2>Zašto slobodan softver treba slobodnu dokumentaciju</h2>

<div style="text-align: center; font-size: 110%;text-shadow: 0 0 0.2em #fff; width: 300px; float: right; margin: 12px; background-color: #a0f112; color: #353831; padding: 1em;"><a href="http://defectivebydesign.org/ebooks.html">Pridružite se našoj listi
o opasnosti e-knjiga (<i>eBooks</i>)</a></div>

<ul>
<li><a href="/copyleft/fdl.html">GNU licenca slobodne dokumentacije (<i>The GNU
Free Documentation License</i>)</a></li>
</ul>

<p>
Najveći nedostatak slobodnih operativnih sustava nije u
softveru&mdash;dotični je u pomanjkanju dobrih slobodnih priručnika koje
možemo uključiti u te sustave. Mnogi od naših najvažnijih programa nisu
popraćeni potpunim priručnicima. Dokumentacija je osnovni dio svakog
softverskog paketa; kada važan paket slobodnog softvera ne dođe sa slobodnim
priručnikom, to je velik propust. Danas imamo mnogo takvih propusta.</p>

<p>
U davna vremena, prije mnogo godina, mislio sam da ću naučiti Perl. Dobio
sam kopiju slobodnog priručnika, ali bio je težak za čitanje. Kada upitah
korisnike Perla o alternativama, rekli su mi da postoje bolji uvodni
priručnici&mdash;ali ti nisu bili slobodni.</p>

<p>
Zašto je to tako bilo? Autori dobrih priručnika su ih napisali za O'Reilly
Associates, koji su ih objavili pod ograničavajućim uvjetima&mdash;zabrana
kopiranja, zabrana izmjena, izvorne datoteke nisu dostupne&mdash;što ih
isključuje iz zajednice slobodnog softvera.</p>

<p>
To nije bio prvi put da se nešto takvo dogodilo, i (na veliki gubitak naše
zajednice) bilo je daleko od toga da će biti posljednji put. Od tada,
posjednički izdavači priručnika su namamili veliki broj autora da ograniče
svoje priručnike. Mnogo puta sam čuo GNU korisnika kako mi gorljivo govori o
priručniku kojega piše, i kako time očekuje pomoći GNU projekt&mdash;a onda
su se moje nade razbile, kada mi je on nastavio objašnjavati da je potpisao
ugovor s izdavačem koji će ograničiti priručnik tako da ga mi ne možemo
rabiti. </p>

<p>
Budući da je dobro pisanje engleskoga (i hrvatskoga) rijetko viđena vještina
u programera, ne bismo si smjeli priuštiti gubitak priručnika na taj način.</p>

<p>
Slobodna dokumentacija je, kao i slobodni softver, stvar slobode, a ne
cijene. Poteškoća s tim priručnicima nije bila u tomu što su O'Reilly
Associates stavili cijenu na tiskane primjerke&mdash;samo po sebi, to je u
redu. (Zaklada za slobodan softver isto tako <a
href="/doc/doc.html#DescriptionsOfGNUDocumentation">prodaje tiskane
primjerke</a> slobodnih <a href="/doc/doc.html">GNU priručnika</a>.) Ali,
GNU priručnici su dostupni u obliku izvornoga koda, dok su ovi priručnici
dostupni jedino u papirnatom obliku. GNU priručnici dolaze s dopuštenjem
kopiranja i preinačavanja; priručnici za Perl, ne. Ta ograničenja su
problem. </p>

<p>
Mjerila za slobodni priručnik su po prilici ista kao i za slobodni softver:
to je stvar davanja određenih sloboda svim korisnicima. Redistribucija
(uključujući i komercijalnu redistribuciju) mora biti dopuštena, tako da
priručnik može popratiti svaku kopiju programa, putem mreže (<i>on-line</i>)
ili na papiru. Ključno je također dopuštenje preinačavanja. </p>

<p>
U pravilu, ne vjerujem da je ljudima prijeko potrebno imati dopuštenje
preinačavanja svakovrsnih članaka i knjiga. Pitanje pisanja istih nije nužno
isto kao i za pisanje softvera. Na primjer, ne mislim da smo vi ili ja
obvezni dati dopuštenje preinačavanja članaka poput ovoga ovdje, koji
opisuje naše djelovanje i poglede.</p>

<p>
Ali, postoji poseban razlog zašto je sloboda preinačavanja ključna za
dokumentaciju za slobodni softver. Kada ljudi izkušavaju svoja prava
preinačavanja softvera, te mu dodaju ili mijenjaju značajke, promijeniti će
također i priručnik, ako su savjesni&mdash;tako da mogu pružiti točnu i
upotrebljivu dokumentaciju uz preinačeni program. Priručnik koji zabranjuje
programerima završiti posao i biti savjesnim, ili preciznije, zahtijeva od
njih da napišu novi priručnik od početka ako mijenjaju program, ne
zadovoljava potrebe naše zajednice. </p>

<p>
Iako je potpuna zabrana preinačavanja neprihvatljiva, stanovite vrste
ograničenja na metodu preinačavanja ne predstavljaju poteškoću. Na primjer,
zahtjevi očuvanja izvorne obavijesti o autorskom pravu, uvjeti distribucije,
ili popis autora, su sasvim u redu. Također, nema poteškoće u zahtjevu da
preinačena inačica uključuje obavijest o samom činu preinačavanja, pa čak i
da se pojedini cijeli odlomci ne smiju brisati ili mijenjati, sve dok se ti
odlomci bave ne-tehničkim pitanjima. (Neki GNU priručnici ih imaju.) </p>

<p>
Ograničenja tih vrsta nisu poteškoća zato što, u pogledu praktičnosti, ne
sprječavaju savjesna programera da prilagodi priručnik preinačenom
programu. Drugim riječima, ona ne zaprječuju softversku zajednicu u
rabljenju priručnika u njegovoj punini. </p>

<p>
Ipak, mora biti moguće preinačiti sav <em>tehnički</em> sadržaj priručnika,
i potom distribuirati rezultat putem svih uobičajenih sredstava, kroza sve
uobičajene kanale; inače, ograničenja zaista smetaju zajednici, priručnik
nije slobodan, i stoga nam je potreban drugi priručnik. </p>

<p>
Nažalost, često je teško pronaći koga da napiše drugi priručnik, kad već
postoji posjednički priručnik. Prepreka je u tomu što mnogi korisnici misle
da je zakonom zaštićeni priručnik dovoljno dobar&mdash;tako te ne vide
potrebu za pisanjem slobodnoga priručnika. Oni ne vide da slobodni
operativni sustav ima prazninu koju valja popuniti.</p>

<p>
Zašto korisnici misle da su posjednički priručnici dovoljno dobri? Poneki
nisu ni razmatrali to pitanje. Nadam se da će ovaj članak učiniti nešto u
prilog promjene toga. </p>

<p>
Drugi korisnici smatraju prihvatljivima vlasničke priručnike iz ista razloga
kao što mnogi ljudi smatraju prihvatljivim zakonom zaštićeni softver: oni
prosuđuju na čisto praktički način, ne koristeći se slobodom kao
mjerilom. Ti ljudi imaju pravo na svoja mišljenja, no budući da ta mišljenja
izviru iz vrijednosti koje ne uključuju slobodu, ona ne mogu biti vodiljom
nama koji cijenimo slobodu. </p>

<p>
Molim vas proširite riječ o ovom pitanju. Mi nastavljamo gubiti priručnike u
korist posjedničkog objavljivanja. Širimo li govor o tomu da posjednički
priručnici nisu dovoljni, možda će sljedeća osoba koja želi pomoći GNU-u
pišući dokumentaciju shvatiti, prije no što bude prekasno, da ju mora prije
svega učiniti slobodnom. </p>

<p>
Također možemo ohrabriti komercijalne izdavače da prodaju slobodne, pod
copyleftom, umjesto vlasničkih priručnika. Jedan od načina na koji možete
pomoći tomu je provjeravanje uvjeta distribucije priručnika prije no što ga
kupite, i da onda poželite priručnike pod copyleftom radije od onih
priručnika koji nisu pod copyleftom. </p>
<p>
[Bilješka: Održavamo <a href="/doc/other-free-books.html">mrežnu stranicu
koja popisuje slobodne knjige dostupne od drugih izdavača</a>].</p>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!--#include virtual="/server/footer.hr.html" -->
<div id="footer">
<p>
Molim vas šaljite općenite FSF &amp; GNU upite na <a
href="mailto:gnu@gnu.org">&lt;gnu@gnu.org&gt;</a>. Postoje isto i <a
href="/contact/">drugi načini kontaktiranja</a> FSF-a. 
<br /> 
Prekinute poveznice i drugi ispravci ili prijedlozi mogu biti poslani na <a
href="mailto:webmasters@gnu.org">&lt;webmasters@gnu.org&gt;</a>.
</p>

<p>
Copyright &copy; 1996, 1997, 1998, 1999, 2000, 2001, 2002, 2003, 2004, 2005,
2006, 2007, 2009 Free Software Foundation, Inc.
</p>
<p>Ovo djelo je dano na korištenje pod licencom <a rel="license"
href="http://creativecommons.org/licenses/by-nd/3.0/us/deed.hr"> Creative
Commons Imenovanje-Bez prerada 3.0 SAD</a>.
</p>

<!--#include virtual="/server/bottom-notes.hr.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
<b>Prijevod</b>: Vladimir Dananic, 2001. Marin Rameša, 2013.</div>


 <p><!-- timestamp start -->
Zadnji put promijenjeno:

$Date: 2013/04/12 18:58:30 $

<!-- timestamp end -->
</p>
</div>

<!-- All pages on the GNU web server should have the section about    -->
<!-- verbatim copying.  Please do NOT remove this without talking     -->
<!-- with the webmasters first. -->
<!-- Please make sure the copyright date is consistent with the document -->
<!-- and that it is like this "2001, 2002" not this "2001-2002." -->
</div>
</body>
</html>
