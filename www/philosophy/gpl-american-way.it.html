<!DOCTYPE html PUBLIC "-//IETF//DTD HTML 2.0//EN">
<HTML>
<HEAD>
  <META HTTP-EQUIV="Content-Type" CONTENT="text/html; charset=iso-8859-1">
  <TITLE>La GPL GNU e il modello americano - Progetto GNU -
   Free Software Foundation (FSF)</TITLE>
  <LINK REV="made" HREF="mailto:webmasters@www.gnu.org">
  <LINK REV="translated" HREF="mailto:web-translators-it@www.gnu.org">
  <META NAME="Description"
        CONTENT="Tradotto originariamente da Sabrina Pampaloni
	         pampalon@mail.cern.ch
		 Modifiche successive di Sabrina Pampaloni, Francesco
	         Potortì, Alessandro Rubini, Domenico Delle Side,
	         Paola Blason e Giorgio V. Felchero">
</HEAD>
<BODY BGCOLOR="#FFFFFF" TEXT="#000000" LINK="#1F00FF" ALINK="#FF0000" VLINK="#9900DD">
<H3>La GPL GNU e il modello americano</H3>

di <A HREF="http://www.stallman.org"><STRONG>Richard
Stallman</STRONG></a>

<P>

<A HREF="/graphics/philosophicalgnu.it.html">
<IMG SRC="/graphics/philosophical-gnu-sm.jpg"
   ALT=" [immagine di uno Gnu Filosofico] "
   WIDTH="160" HEIGHT="200"></A>

[
  <A HREF="/philosophy/gpl-american-way.ca.html">Catalano</A> 
| <A HREF="/philosophy/gpl-american-way.es.html">Espa&ntilde;ol</A> 
| <A HREF="/philosophy/gpl-american-way.fr.html">Francese</A>
| <A HREF="/philosophy/gpl-american-way.en.html">Inglese</A>
| <A HREF="/philosophy/gpl-american-way.it.html">Italiano</A>
<!-- | A HREF="/boilerplate.LG.html" LANGUAGE /A  -->
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<P>
La Microsoft descrive la licenza pubblica generale GNU (GPL GNU) come
una licenza "open source" (a codice aperto), e dice che è contraria al
modello americano. Per capire la GPL GNU, e riconoscere come essa
rispecchi il modello americano, bisogna prima comprendere che la GPL
non è stata progettata per l'open source.
<P>
Il Movimento Open Source, che è nato nel 1998, mira a sviluppare
software potente e affidabile e tecnologie all'avanguardia, invitando
chiunque a collaborare allo sviluppo del software. Molti sviluppatori
in questo movimento usano la GPL GNU, e sono i benvenuti. Ma le idee e
la logica della GPL non vanno cercate nel Movimento Open Source. Esse
sorgono dagli obiettivi e dai valori più profondi del movimento per il
software libero.
<P>
Il movimento per il software libero è stato fondato nel 1984, ma gli
ideali a cui si ispira risalgono al 1776 [N.d.T. nel 1776 è stata
scritta la dichiarazione di indipendenza degli Stati Uniti d'America]:
libertà, comunità e cooperazione volontaria. Questo è ciò che porta
alla libera impresa, alla libertà di parola e al software libero.
<P>
Come in "libera impresa" e in "libertà di parola", "libero" in
"software libero" si riferisce alla libertà, non al prezzo [N.d.T. il
termine free in inglese significa sia gratuito che libero];
specificamente, significa che si ha la libertà di studiare, modificare
e ridistribuire il software che si usa. Queste libertà permettono ai
cittadini di aiutare se stessi e aiutarsi l'un l'altro, e perciò di
partecipare ad una comunità.  Questo è in contrasto con il più comune
software proprietario, che mantiene gli utenti inermi e divisi: il
funzionamento interno è segreto e ci è proibito condividere il
programma con il nostro prossimo. Software potente e affidabile e
tecnologie all'avanguardia sono utili conseguenze della libertà, ma la
libertà di avere una comunità è importante di per sé.
<P>
Non era possibile creare una comunità libera nella terra del software
proprietario dove ogni programma ha il suo padrone. Abbiamo dovuto
costruire una nuova terra nel cyberspazio -- il sistema operativo
libero GNU, che abbiamo iniziato a scrivere nel 1984. Nel 1991, quando
GNU era quasi finito, il kernel Linux scritto da Linus Torvalds ha
colmato l'ultima lacuna; poco dopo era disponibile il sistema libero
GNU/Linux.  Oggi milioni di utenti usano GNU/Linux e beneficiano della
libertà e di una comunità.
<P>
Ho progettato la GPL GNU per sostenere e difendere le libertà che
definiscono il software libero -- per usare le parole del 1776, essa
stabilisce che queste libertà siano diritti inalienabili per ogni
programma distribuito sotto la GPL. Affermando che nessuno è
autorizzato a toglierci queste libertà ridistribuendo il programma
sotto una licenza restrittiva, essa assicura la libertà di studiare,
modificare e ridistribuire il programma.
<P>
In nome della cooperazione, incoraggiamo chiunque a modificare ed
estendere i programmi che pubblichiamo. In nome della libertà, poniamo
la condizione che queste versioni modificate dei nostri programmi
debbano rispettare la vostra libertà come la versione
originale. Incoraggiamo questa duplice cooperazione respingendo i
parassiti: chiunque voglia copiare parti del nostro software nel suo
programma deve lasciarci usare parti di quel programma nei nostri
programmi. Nessuno è costretto a cooperare con noi, ma coloro che
vogliono partecipare devono offrirci la stessa cooperazione che
ricevono da noi. Questo rende equo il sistema.
<P>
Milioni di utenti, decine di migliaia di sviluppatori e imprese grandi
come IBM, Intel e Sun hanno scelto di partecipare su questa base. Ma
alcune imprese vogliono i vantaggi senza le responsabilità.
<P>
Spesso ci siamo sentiti dire dalle imprese: «Faremo una versione
migliorata di questo programma se ci permetterete di rilasciarla senza
libertà.» Noi diciamo, «No grazie -- i vostri miglioramenti potrebbero
essere utili se fossero liberi, ma se non possiamo usarli in libertà,
non sono affatto buoni.» Allora fanno appello al nostro ego, dicendo
che il nostro codice avrà "più utenti" all'interno dei loro programmi
proprietari. Noi rispondiamo che per noi la libertà della nostra
comunità vale di più di una forma irrilevante di popolarità.
<P>
Certamente la Microsoft vorrebbe avere il vantaggio del nostro codice
senza la responsabilità. Ma ha un altro fine più specifico
nell'attaccare la GPL GNU. La Microsoft è generalmente nota per
l'imitazione piuttosto che per l'innovazione. Quando la Microsoft fa
qualcosa di nuovo, il suo fine è strategico -- non di migliorare i
prodotti informatici per i suoi utenti, ma di eliminare le loro
alternative.
<P>
La Microsoft usa una strategia anticompetitiva nota come "abbraccia ed
estendi". Ciò significa che iniziano con la tecnologia che usano gli
altri, aggiungono un piccolo espediente che è segreto in modo che
nessun altro possa imitarlo, poi usano quell'espediente segreto in
modo che solo il software Microsoft possa comunicare con altro
software Microsoft. In alcuni casi, questo rende difficile usare un
programma non Microsoft quando altri con cui si lavora usano un
programma Microsoft. In altri casi, questo rende difficile usare un
programma non Microsoft per il lavoro A se si usa un programma
Microsoft per il lavoro B. in ogni caso, la strategia "abbraccia ed
estendi" esalta gli effetti del potere di mercato della Microsoft.
<P>
Nessuna licenza può impedire alla Microsoft di praticare la strategia
"abbraccia ed estendi" se sono decisi a farlo ad ogni costo. Se
scrivono i loro programmi da capo, e non usano il nostro codice, la
licenza sul nostro codice non li influenza. Ma una riscrittura totale
è costosa e difficile, e neanche la Microsoft può farlo
continuamente. Da qui la loro campagna per convincerci ad abbandonare
la licenza che protegge la nostra comunità, la licenza che non
permetterà loro di dire, «Ciò che è tuo è mio, e ciò che è mio è mio.»
Vogliono che li lasciamo prendere quello che vogliono, senza dare
niente in cambio. Vogliono che abbandoniamo le nostre difese.
<P>
Ma senza difese non si tratta più del modello americano. Nella terra
degli uomini coraggiosi e liberi, difendiamo la nostra libertà con la
GPL GNU.
<P>

<H4>Addendum:</H4>

La Microsoft dice che la GPL è contro i "diritti di proprietà
intellettuale". Non ho un'opinione in merito, ritengo infatti che sia
un campo troppo vasto per averne un'opinione sensata. E' un termine
generico, che copre il diritto d'autore, i brevetti, i marchi
registrati e altre aree disparate della legislazione; aree così
diverse, nelle leggi e nei loro effetti, che qualsiasi affermazione su
di esse prese nel loro insieme è sicuramente semplicistica. Per
ragionare in modo intelligente sul diritto d'autore, sui brevetti o
sui marchi registrati, si deve pensare ad essi separatamente. Il primo
passo è rifiutarsi di riunirle sotto la definizione di "proprietà
intellettuale".
<P>
Il mio punto di vista sul diritto d'autore richiede un'ora per essere
esposto, ma vale un principio generale: esso non può giustificare la
negazione al pubblico di libertà importanti. Come disse Abramo
Lincoln, «Dovunque ci sia un conflitto tra diritti umani e diritti di
proprietà, i diritti umani devono avere la precedenza.» Il fine dei
diritti di proprietà è il benessere dell'umanità, non possono essere
usati come scusa per ignorarlo.
<P>
Copyright 2001 Richard Stallman
La copia letterale e la distribuzione di questo articolo nella sua
integrità sono permesse con qualsiasi mezzo senza diritti d'autore, a
condizione che questa nota e la nota sul copyright siano riprodotte.

<HR>

[
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
  <A HREF="/philosophy/gpl-american-way.ca.html">Catalano</A> 
| <A HREF="/philosophy/gpl-american-way.es.html">Espa&ntilde;ol</A>   
| <A HREF="/philosophy/gpl-american-way.fr.html">Francese</A>
| <A HREF="/philosophy/gpl-american-way.en.html">Inglese</A>
| <A HREF="/philosophy/gpl-american-way.it.html">Italiano</A>
<!-- | A HREF="/boilerplate.LG.html" LANGUAGE /A  -->
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<HR>

<P>
Ritorna alla <A HREF="/home.it.html">pagina principale di GNU</A>.
<P>

Per informazioni e domande sulla FSF e GNU rivolgersi, possibilmente
in inglese, a

<A HREF="mailto:gnu@gnu.org"><EM>gnu@gnu.org</EM></A>.  Altri <A
HREF="/home.it.html#ContactInfo">modi per contattare</A> la FSF.
<P>

Commenti su queste pagine web a

<A HREF="mailto:webmasters@gnu.org"><EM>webmasters@gnu.org</EM></A>,
altre domande a
<A HREF="mailto:gnu@gnu.org"><EM>gnu@gnu.org</EM></A>.
<P>
Copyright (C) 2001 Free Software Foundation, Inc.,
51 Franklin St, Fifth Floor, Boston, MA  02110,  USA
<P>
La copia letterale e la distribuzione di questo articolo nella sua
integrità sono permesse con qualsiasi mezzo, a condizione che
questa nota sia riprodotta.
<P>
Aggiornato:
<!-- timestamp start -->
$Date: 2011/12/30 05:18:41 $ $Author: ineiev $
<!-- timestamp end -->
<HR>
</BODY>
</HTML>
