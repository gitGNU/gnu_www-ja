<!--#include virtual="/server/header.html" -->

<title>Putem pune capăt atașamentelor Word - Proiectul GNU - Free Software Foundation (FSF)</title>
<meta http-equiv="keywords" content="GNU, FSF, Free Software Foundation, Linux, generală, publică, licență, gpl, licență publică generală, libertate, software, putere, drepturi, word, atașament, atașament word, microsoft" />
<meta http-equiv="description" content="Acest eseu explică de ce atașamentele Microsoft Word pentru email sunt rele și descrie ce puteți face pentru a ajuta la stoparea acestui obicei." />

<!--#include virtual="/server/banner.html" -->
   
<h2>Putem pune capăt atașamentelor Word</h2>

<p>de <strong>Richard M. Stallman</strong>
<br />
ianuarie 2002
</p>

<p>
Nu vă enervează să primiți fișiere Word ca atașamente la
mesajele e-mail?  Atașamentele Word sunt sâcâitoare, dar, mai
rău, ele împiedică publicul să facă trecerea la software
liber.  Poate că putem opri această practică printr-un efort
colectiv simplu.  Tot ceea ce trebuie să facem este să cerem
fiecărei persoane care ne trimite un atașament Word să
reconsidere modul în care face lucrurile.</p>

<p>
Cei mai mulți utilizatori de calculatoare folosesc Microsoft
Word.  Acest fapt este regretabil pentru ei, fiindcă Word este
un software proprietar, care răpește utilizatorilor săi
libertatea de a-l studia, modifica, copia și redistribui.
Și fiindcă Microsoft schimbă formatul fișierelor Word la lansarea
fiecărei noi versiuni a programului, utilizatorii sunt
prizonieri într-un sistem care îi obligă să cumpere noua
versiune indiferent dacă doresc o schimbare sau nu.  Se pot
trezi, peste câțiva ani, că documentele pe care le creează acum
nu vor putea fi citite cu versiunea de Word pe care o vor
utiliza atunci.</p>

<p>
Dar ei ne fac rău și nouă, făcând presupunerea că și noi folosim
Word și trimițându-ne (sau cerându-ne să le trimitem) documente
în format Word.  Unele persoane publică sau postează pe
Internet documente Word.  Unele organizații acceptă exclusiv
fișiere în format Word: unui cunoscut de-al meu i-a fost
imposibil să ia parte la selecția pentru o slujbă fiindcă
CV-urile trebuiau să fie numai fișiere Word.  Uneori, chiar și
guvernele impun publicului folosirea fișierelor Word, ceea ce
este cu adevărat strigător la cer.</p>

<p>
Pentru utilizatorii sistemelor de operare libere, primirea
documentelor Word este un inconvenient.  Dar trimiterea
documentelor Word are cel mai mare impact negativ asupra
persoanelor care ar dori să treacă la sisteme libere: ei ezită
fiindcă au impresia că trebuie să aibă la îndemână Word pentru
a citi fișierele pe care le primesc.  Practica de a utiliza
formatul secret Word pentru comunicarea între persoane
limitează dezvoltarea comunității noastre și lărgirea
libertății.  Deși observăm neplăcerea punctuală provocată de
primirea unui document Word, acest atac permanent și insistent
la adresa comunității noastre nu ne atrage, de obicei, atenția.
Dar se întâmplă tot timpul.</p>

<p>
Mulți utilizatori GNU care primesc documente Word încearcă să
găsească căi prin care să se descurce cu ele.  Puteți reuși să
regăsiți textul ASCII, ciudat organizat, răsfoind interiorul
fișierului.  Software-ul liber de azi poate citi unele
documente Word, dar nu toate &mdash; formatul este secret și nu a
fost niciodată complet descifrat.  Mai rău, Microsoft îl poate
schimba în orice moment.</p>

<p>
În viitor, ei vor putea folosi Palladium sau alta formă de
&ldquo;treacherous computing&rdquo; într-o nouă versiune a formatului
Word pentru a face imposibilă orice accesare a fișierelor fără
permisiunea Microsoft.  Există de asemenea relatări că Microsoft
plănuiește să folosească extensii patentate ale XML ca bază
pentru o viitoare versiune a formatului Word; oricine
implementează software liber pentru a citi aceste fișiere poate
fi dat în judecată de către Microsoft.</p>

<p>
Dacă vă gândiți la documentul Word pe care tocmai l-ați primit
ca la un eveniment izolat, este firesc să încercați să vă
descurcați cu el pe cont propriu.  Dar dacă realizați că el face
parte dintr-o practică sistematică, periculoasă, este nevoie de
o altă abordare.  A reuși doar să citești fișierul înseamnă să
tratezi simptomele unei maladii cronice.  Pentru a o vindeca,
este nevoie să convingem publicul să nu trimită sau să posteze
pe Internet fișiere Word.</p>

<p>
De aproximativ un an, am stabilit un obicei de a răspunde
atașamentelor Word cu un mesaj politicos care explică de ce
practica trimiterii acestui tip de fișiere este un lucru rău și
cu o rugăminte adresată expeditorului de a retrimite materialul
într-un format nesecret. Asta înseamnă mult mai puțină muncă
decât a încerca să citești &ldquo;în interior&rdquo; textul ASCII
dintr-un fișier Word. Observ că, de obicei, oamenii înțeleg
problema și mulți dintre ei afirmă că nu vor mai trimite
fișiere Word nimănui altcuiva.</p>

<p>
Dacă toți vom proceda așa, vom obține un efect mult mai amplu.
Este probabil ca cei care nu iau în considerare o rugăminte
politicoasă să își schimbe obiceiurile atunci când primesc mai
multe asemenea rugăminți politicoase de la persoane diferite.
Putem fi capabili să impunem regula &ldquo;nu se trimit fișiere
Word&rdquo; ca pe o normă de politețe în mediul electronic dacă vom
ridica această problemă în fața fiecărei persoane care ne
trimite documente Word.</p>

<p>
Pentru a conferi eficiență efortului acesta, probabil că veți
dori să pregătiți un răspuns, dinainte conceput, pe care să îl
trimiteți rapid ori de câte ori este necesar.  Am inclus aici
două exemple: versiunea pe care am folosit-o în ultima vreme,
precum ți o versiune care arată unui utilizator de Word cum
poate face trecerea la alte formate larg utilizate.  Exemplele
mele sunt însoțite de texte sugerate de alte persoane care au
mai trimis așa ceva.</p>

<p>
Puteți folosi aceste texte în formă nemodificată, le puteți
personaliza sau puteți scrie propria Dvs. versiune.  În orice
caz, construiți un răspuns care să exprime propriile Dvs. idei
și propria Dvs. personalitate &mdash;i dacă răspunsurile sunt
personale și nu sunt toate la fel, acest lucru va face campania
și mai eficientă.</p>

<p>
Aceste răspunsuri sunt destinate persoanelor individuale care
trimit fișiere Word.  Dacă întâlniți o organizație care impune
folosirea formatului Word, este necesară o altă abordare:
puteți ridica întrebări privind echidistanța acestei
organizații, întrebări care nu se aplică acțiunilor unui
singur individ.</p>

<p>
Unele agenții de recrutare solicită resumé-uri în format Word.
Culmea, unii fac acest lucru chiar și atunci când caută oameni
pentru un post în domeniul software-ului liber (companiile care
folosesc asemenea agenții de resurse umane pentru posturi în
domeniul software-ului liber au mari șanse să nu obțină
angajați competenți). Pentru a contribui la stoparea acestei
practici, puteți pune un link către acest articol în resumé-ul
Dvs., alături de link-urile care duc către resumé-ul în alte
formate de fișier.Oricine va căuta cu disperare o versiune Word
a resumé-ului Dvs. va nimeri, probabil, peste acestă pagină.</p>

<p>
Dat fiind numărul nostru, al susținătorilor software-ului liber,
putem determina o schimbare.</p>

<hr />

<p>
<em>Mi-ați trimis un atașament în format Microsoft Word, un format
secret, și proprietar - astfel încât nu îl pot citi. Dacă mi-ați
trimite text simplu, HTML sau PDF, atunci l-aș putea citi.</em></p>

<p><em>Trimiterea de documente Word către alte persoane are efecte
negative pentru Dvs. și pentru alții.  Nu puteți fi sigur cum vor
arăta acestea dacă ei le deschid cu o altă versiune de Word; s-ar
putea să nici nu meargă deloc.</em></p>

<p>
<em>Primirea atașamentelor Word este un lucru rău pentru Dvs. pentru
că ele pot conține viruși (v. http://en.wikipedia.org/wiki/Macro_virus). 
Trimiterea atașamentelor Word este un lucru rău pentru Dvs., pentru că,
în mod normal, un document Word conține informații ascunse
despre autor, permițând cunoscătorilor să spioneze activitatea
autorului (poate chiar Dvs.). Textul pe care credeți că l-ați
șters poate fi, în mod compromițător, prezent. Vizitați
http://news.bbc.co.uk/2/hi/technology/3154479.stm pentru mai
multe informații.</em></p>

<p>
<em>Dar, dincolo de orice, trimiterea fișierelor Word către alții îi
obligă să folosească software Microsoft și ajută la a le fi
îngrădită orice altă opțiune. De fapt, deveniți un sprijin al
monopolului Microsoft. Această presiune este o piedică majoră în
calea adoptării mai largi a software-ului liber. Ați putea
reconsidera, vă rugăm, opțiunea Dvs. de a folosi formatul Word
pentru comunicarea cu alte persoane?</em></p>

<p>
<em>Convertirea fișierelor în formatul HTML folosind Word este
simplă. Deschideți documentul, alegeți meniul File, apoi Save
As și, în josul a listei derulante care este afișată, alegeți
HTML Document or Web Page. Apoi apăsați Save. Acum, atașați
noul document HTML în locul fișierului Word original. Vă
semnalăm că Word se schimbă permanent, într-un mod lipsit de
consistență &mdash; dacă vedeți denumiri oarecum modificate ale
elementelor de meniu, vă rugăm să le încercați.</em></p>

<p>
<em>Convertirea la text simplu este aproape identică - în loc de
HTML Document alegeți Text Only sau Text Document în lista Save
as.</em></p>

<p>
<em>Este posibil să aveți instalat pe calculatorul Dvs. un program
pentru convertirea în format pdf. Alegeți File -> Print.
Verificați imprimantele disponibile și alegeți convertorul pdf.
Apăsați Print și furnizați un nume pentru fișierul pdf atunci
când vi se solicită.</em></p>

<hr />

<p>
Urmează o altă metodă, sugerată de către Bob Chassell. Este
nevoie să editați textul în funcție de situație și presupune să
aveți o metodă de a extrage conținutul util al fișierului pentru
a-i vedea dimensiunea.</p>

<hr />

<p>
<em>Sunt uimit. De ce ați ales să îmi trimiteți 876 377 octeți în
ultimul Dvs. mesaj, când conținutul său este numai de 27 133
octeți?</em></p>

<p>
<em>Mi-ați trimis cinci fișiere în formatul .doc de la Microsoft,
care este nestandard și &ldquo;îmbâcsit&rdquo;, în loc de formatul text
simplu, public, internațional și mult mai eficient.</em></p>

<p>
<em>Microsoft poate (și a făcut-o de curând în Kenya și Brazilia) să
determine poliția locală să aplice legi care îngrădesc
libertatea studenților de a studia codul programului, interzic
întreprinzătorilor să pornească noi afaceri și
resctricționează profesioniștii în a-ți oferi serviciile. Vă
rog să nu le acordați sprijinul Dvs.</em></p>

<hr />

<p>
John D. Ramsdell sugerează publicului să descurajeze folosirea
atașamentelor Microsoft Word și PowerPoint făcând o mică
declarație în semnătura mesajului:</p>

<hr />

<p>
<em>Vă rog să evitați să îmi trimiteți fișiere Word și PowerPoint.<br />

Mai multe informații la
http://www.gnu.org/philosophy/no-word-attachments.html</em></p>

<hr />

<p>
<a href="/philosophy/papadopoulos-response.html">Aici</a> este o scrisoare
de răspuns a lui Alexandros Papadopoulos la un e-mail care conținea
un atașament Word.</p>

<hr />

<p>
Kevin Cole de la Universitatea Gallaudet din Washington, D.C.
<a href="/philosophy/kevin-cole-response.html">trimite acest răspuns 
automat</a>atunci când primește un atașament Word.</p>

<hr />

<p>
Părintele Martin Sylvester oferă 
<a href="/philosophy/sylvester-response.html">acest răspuns mai detaliat</a>,
care adaugă idea că este o nepolitețe să trimiți fișiere Word
unui destinatar, dacă nu te poți asigura că acesta le va putea citi.</p>

</div>

<!--#include virtual="/server/footer.html" -->

<div id="footer">
<p>
Vă rugăm să trimiteți întrebări despre FSF și GNU la
<a href="mailto:gnu@gnu.org"><em>gnu@gnu.org</em></a>.
Mai sunt disponibile și alte 
<a href="/home.ro.html#ContactInfo">metode de a contacta</a> FSF.
<br />
Vă rugăm raportați legături incorecte și alte corecturi (sau sugestii) la
<a href="/people/webmeisters.html">The GNU Webmasters</a> la
<a href="mailto:webmasters@gnu.org">webmasters@gnu.org</a>, vă mulțumim.
</p>

<p>
Vă rugăm să citiți 
<a href="/server/standards/README.translations">pagina privitoare la traduceri</a> 
pentru informații privind coordonarea și trimiterea traducerilor
acestui articol.
</p>

<p>
Copyright &copy; 2002 Richard M. Stallman
<br />
Reproducerea exactă și distribuirea acestui articol în întregime este
permisă în întreaga lume, pe orice mediu, fără plata drepturilor de autor,
cu condiția păstrării prezentei note de copyright.
<br />
Traducere de Răzvan Sandu <a href="mailto:razvan.sandu@zando.ro">&lt;razvan.sandu@zando.ro&gt;</a>
</p>

<p>
Actualizat la::
<!-- timestamp start -->
$Date: 2011/07/13 17:36:33 $
<!-- timestamp end -->
</p>
</div>
<!-- All pages on the GNU web server should have the section about    -->
<!-- verbatim copying.  Please do NOT remove this without talking     -->
<!-- with the webmasters first. --> 
<!-- Please make sure the copyright date is consistent with the document -->
<!-- and that it is like this "2001, 2002" not this "2001-2002." -->

<div id="translations">
<h4>Traduceri a le acestei pagini</h4>

<!-- Please keep this list alphabetical, and in the original -->
<!-- language if possible, otherwise default to English -->
<!-- If you do not have it English, please comment what the -->
<!-- English is.  If you add a new language here, please -->
<!-- advise web-translators@gnu.org and add it to -->
<!--    - in /home/www/bin/nightly-vars either TAGSLANG or WEBLANG -->
<!--    - in /home/www/html/server/standards/README.translations.html -->
<!--      one of the lists under the section "Translations Underway" -->
<!--    - if there is a translation team, you also have to add an alias -->
<!--      to mail.gnu.org:/com/mailer/aliases -->
<!-- Please also check you have the 2 letter language code right versus -->
<!--     http://www.w3.org/WAI/ER/IG/ert/iso639.htm -->

<ul class="translations-list">
<!-- Bosnian -->
<li><a href="/philosophy/no-word-attachments.bs.html">Bosanski</a>&nbsp;[bs]</li>
<!-- Czech -->
<li><a href="/philosophy/no-word-attachments.cs.html">&#x010c;esky</a>&nbsp;[cs]</li>
<!-- Danish -->
<li><a href="/philosophy/no-word-attachments.da.html">Dansk</a>&nbsp;[da]</li>
<!-- German -->
<li><a href="/philosophy/no-word-attachments.de.html">Deutsch</a>&nbsp;[de]</li>
<!-- English -->
<li><a href="/philosophy/no-word-attachments.html">English</a>&nbsp;[en]</li>
<!-- Spanish -->
<li><a href="/philosophy/no-word-attachments.es.html">Espa&#x00f1;ol</a>&nbsp;[es]</li>
<!-- French -->
<li><a href="/philosophy/no-word-attachments.fr.html">Fran&#x00e7;ais</a>&nbsp;[fr]</li>
<!-- Hebrew -->
<li><a href="/philosophy/no-word-attachments.he.html">&#x05e2;&#x05d1;&#x05e8;&#x05d9;&#x05ea;</a>&nbsp;[he]</li>
<!-- Italian -->
<li><a href="/philosophy/no-word-attachments.it.html">Italiano</a>&nbsp;[it]</li>
<!-- Dutch -->
<li><a href="/philosophy/no-word-attachments.nl.html">Nederlands</a>&nbsp;[nl]</li>
<!-- Norwegian (bokmål) -->
<li><a href="/philosophy/no-word-attachments.nb.html">Norsk (bokmål)</a>&nbsp;[nb]</li>
<!-- Polish -->
<li><a href="/philosophy/no-word-attachments.pl.html">polski</a>&nbsp;[pl]</li>
<!-- Portugese -->
<li><a href="/philosophy/no-word-attachments.pt.html">Portugu&#x0ea;s</a>&nbsp;[pt]</li>
<!-- Romanian -->
<li><a href="/philosophy/no-word-attachments.ro.html">Rom&#x0e2;n&#x103;</a>&nbsp;[ro]</li>
</ul>
</div>
</div>
</body>
</html>
