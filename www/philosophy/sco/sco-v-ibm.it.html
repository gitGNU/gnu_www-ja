

<!--#include virtual="/server/header.it.html" -->
<!-- Parent-Version: 1.75 -->

<!-- This file is automatically generated by GNUnited Nations! -->
 <!--#set var="ENGLISH_PAGE" value="/philosophy/sco/sco-v-ibm.en.html" -->

<title>Comunicato di FSF sulla causa di SCO contro IBM - Progetto GNU - Free
Software Foundation</title>
<meta name="description" content="Comunicato di FSF sulla causa di SCO contro IBM" />
<meta name="keywords" content="SCO, IBM, GPL, violazione, infrazione, FSF, GNU, Linux, libertà, software" />

<!--#include virtual="/philosophy/sco/po/sco-v-ibm.translist" -->
<!--#include virtual="/server/banner.it.html" -->
<h2>Comunicato di FSF sul caso <cite>SCO contro IBM</cite></h2>

<p>di <strong>Eben Moglen</strong></p>
<p>25 Giugno 2003</p>

<p>
La causa intentata da Santa Cruz Operation (SCO) contro IBM ha provocato
molte richieste di commenti da parte di FSF. La Fondazione si è astenuta dal
commentare il caso giudiziario poiché sono state finora riportate solo le
asserzioni del querelante; in genere i commenti su asserzioni non verificate
sono prematuri. Comunque, più che la causa in sé, la cosa più fastidiosa
sono state le dichiarazioni pubbliche di SCO, che irresponsabilmente ha
insinuato dubbi sulla legittimità del Software Libero nel suo insieme. A
queste affermazioni occorre dare una risposta. 
</p>

<p>
SCO accusa IBM di aver infranto i vincoli contrattuali tra le due aziende e
di aver incorporato in ciò che SCO chiama genericamente "Linux" segreti
industriali che riguardano la progettazione del sistema operativo
Unix. Quest'ultima affermazione è stata recentemente ampliata in
dichiarazioni extragiudiziarie da parte del personale di SCO e di alcuni
suoi dirigenti che hanno specificato che "Linux" incorpora materiale copiato
da Unix, violando il Copyright di SCO. Un'affermazione di questo tenore è
contenuta anche in una lettera che SCO pare abbia inviato a 1500 tra le più
grandi aziende al mondo mettendole in guardia dall'utilizzo del Software
Libero sulla base di possibili responsabilità concernenti violazione di
Copyright.
</p>

<p>
È fondamentale chiarire una certa confusione che i portavoce di SCO hanno
dimostrato di non voler chiarire. In primo luogo, SCO ha usato "Linux" per
intendere "tutto il Software Libero" o "tutto il Software Libero che
costituisce un sistema operativo Unix-like". Questa confusione, contro la
quale la Free Software Foundation mise in guardia nel passato, porta alle
conseguenze fuorvianti che la Fondazione aveva previsto. "Linux" è il nome
del kernel più frequentemente utilizzato nei sistemi liberi; ma il sistema
operativo nel suo complesso contiene molti altri componenti, alcuni dei
quali prodotti del progetto GNU della Fondazione, altri scritti altrove e
pubblicati con licenze libere; l'insieme è GNU, il sistema operativo libero
sul quale stiamo lavorando dal 1984. Più o meno la metà dei componenti di
GNU sono opere di cui è titolare la Free Software Foundation, inclusi il
compilatore C GCC, il debugger GDB, la libreria C Glibc, la shell bash,
oltre ad altre parti essenziali. La combinazione di GNU e del kernel Linux
forma il sistema GNU/Linux, che è ampiamente utilizzato su diverse tipologie
di hardware e che <em>nel complesso</em> riproduce le funzioni un tempo
eseguite esclusivamente dal sistema operativo Unix. 
</p>

<p>
L'utilizzo fuorviante dei nomi da parte di SCO rende poco chiare le basi
delle loro affermazioni: SCO sostiene forse che segreti industriali del
creatore di Unix, AT&amp;T — della quale SCO è erede per via di successive
transazioni — siano stati incorporati da IBM nel kernel, Linux, o in parti
di GNU? Nel primo caso non ci sarebbe giustificazione per le dichiarazioni
diffuse che mettono in guardia le più grosse 1500 aziende sull'utilizzo del
Software Libero. Se, d'altro canto, SCO sostiene che GNU contenga un
qualsiasi segreto industriale o materiale di Unix tutelato da Copyright,
l'affermazione è quasi sicuramente falsa. Coloro che forniscono contributi
al Progetto GNU si impegnano a rispettare le regole della Free Software
Foundation, che specificano, tra l'altro, che per il loro lavoro su
programmi GNU non devono accedere ad informazioni tecniche di rilievo
coperte da accordi di segretezza e che non debbono consultare o fare
qualsiasi utilizzo di codice sorgente proveniente da programmi non liberi,
includendo in maniera specifica Unix. La Fondazione non ha alcun motivo di
credere che GNU contenga qualsiasi materiale sul quale SCO o qualsiasi altro
possa rivendicare segreti industriali o Copyright. Coloro che hanno fornito
contributi potrebbero aver commesso errori nell'interpretazione delle
clausole di assegnazione del Copyright, ma anche nel caso una errata
interpretazione intenzionale, che non è mai avvenuta per quanto a conoscenza
della Fondazione, non esiste una ragionevole possibilità che la nostra
supervisione relativa alla libertà del nostro Software Libero abbia
fallito. La Fondazione osserva che nonostante le dichiarazioni allarmistiche
rilasciate dal personale SCO, essa non sia stata chiamata in causa e nemmeno
che SCO, nonostante le nostre richieste, abbia mai identificato una
qualsiasi opera di cui la fondazione sia titolare di Copyright — incluse
tutte le modifiche al kernel per l'utilizzo con i mainframe IBM S/390,
trasferite da IBM alla Fondazione — per i quali SCO afferma ci sia una
qualsiasi violazione dei propri diritti. 
</p>

<p>
Per di più, vi sono evidenti motivi giuridici per i quali le contestazioni
di SCO riguardanti il kernel o altro Software Libero probabilmente non
avranno mai seguito. Per quanto riguarda le contestazioni sul segreto
industriale, che sono le sole effettivamente mosse nella causa ad IBM, resta
il semplice fatto che SCO ha per anni distribuito copie del kernel, Linux,
come parte di sistemi GNU/Linux. Tali sistemi sono stati distribuiti da SCO
nel pieno rispetto della GPL, e per ciò, includevano l'intero codice
sorgente. In questo modo SCO stessa ha pubblicato, come parte della propria
normale attività, il materiale che ora sostiene includere i propri segreti
industriali. Semplicemente non ci sono basi giuridiche sulle quali SCO possa
contestare ad altri la violazione del segreto indistriale per materiale che
ha essa stessa pubblicato in modo diffuso e con una licenza che
specificamente ne consente la copia e la distribuzione illimitata. 
</p>

<p>
Questo stesso fatto è un ostacolo insormontabile rispetto alle affermazioni
secondo le quali "Linux" violi il Copyright di SCO sul codice sorgente di
Unix. Il Copyright, così come ripetutamente sottolineato dalla Corte Suprema
degli Stati Uniti, tutela l'espressione, non l'idea. Il Copyright sul codice
sorgente non tutela il modo di funzionare di un programma, ma solo lo
specifico linguaggio nel quale viene espresso tale funzionamento. Un
programma scritto da zero per rappresentare in un nuovo modo la funzione di
un programma esistente non viola il Copyright del programma originale. GNU e
Linux replicano alcuni aspetti del funzionamento di Unix, ma sono entità
indipendenti, non copie di espressioni esistenti. Tuttavia, anche se SCO
dovesse dimostrare che alcune porzioni del proprio codice sorgente di Unix
sono state copiate nel kernel, l'accusa di violazione di Copyright cadrebbe
per il fatto che SCO stessa ha distribuito il kernel nei termini della
GPL. Facendo così, SCO ha concesso a chiunque ed ovunque esso sia di
copiare, modificare e redistribuire quel codice. SCO ora non può tornare
indietro e sostenere di aver venduto codice secondo i termini della GPL,
garantendo il diritto di copiare, modificare e redistribuire qualsiasi cosa
includesse, ma che in qualche modo non ha concesso quei diritti e la
redistribuzione di qualsiasi materiale in esso contenuto di cui detiene il
Copyright. 
</p>

<p>
Di fronte a questi fatti, le dichiarazioni pubbliche di SCO sono quantomeno
fuorvianti ed irresponsabili. SCO ha abilmente approfittato del lavoro di
coloro che hanno fornito contributi da tutto il mondo. Le loro attuali
dichiarazioni pubbliche costituiscono un volgare abuso dei principi della
comunità del Software Libero, da parte di un membro che ha utilizzato tutto
il nostro lavoro per il proprio tornaconto economico. La Free Software
Foundation invita SCO a ritirare le proprie sconsiderate ed irresponsabili
dichiarazioni e di provvedere a separare immediatamente i propri disaccordi
commerciali con IBM dai propri doveri e le proprie responsabilità nei
confronti della comunità del Software Libero. 
</p>

<hr />

<p>
<em> Eben Moglen è il legale di fiducia della FSF ed è anche membro del
Consiglio Direttivo.   </em>
</p>

<p><a href="/philosophy/sco/sco.html">Altri articoli relativi a SCO</a>.</p>


<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.it.html" -->
<div id="footer">

<p>Per informazioni su FSF e GNU rivolgetevi, possibilmente in inglese, a <a
href="mailto:gnu@gnu.org">&lt;gnu@gnu.org&gt;</a>. Ci sono anche <a
href="/contact/">altri modi di contattare</a> la FSF. Inviate segnalazioni
di link non funzionanti e altri suggerimenti relativi alle pagine web a <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Le traduzioni italiane sono effettuate ponendo la massima attenzione ai
dettagli e alla qualità, ma a volte potrebbero contenere imperfezioni. Se ne
riscontrate, inviate i vostri commenti e suggerimenti riguardo le traduzioni
a <a
href="mailto:web-translators@gnu.org">&lt;web-translators@gnu.org&gt;</a>
oppure contattate direttamente il <a
href="http://savannah.gnu.org/projects/www-it/">gruppo dei traduttori
italiani</a>.<br/>Per informazioni su come gestire e inviare traduzioni
delle nostre pagine web consultate la <a
href="/server/standards/README.translations.html">Guida alle traduzioni</a>.</p>

<!-- Regarding copyright, in general, standalone pages (as opposed to
     files generated as part of manuals) on the GNU web server should
     be under CC BY-ND 3.0 US.  Please do NOT change or remove this
     without talking with the webmasters or licensing team first.
     Please make sure the copyright date is consistent with the
     document.  For web pages, it is ok to list just the latest year the
     document was modified, or published.
     
     If you wish to list earlier years, that is ok too.
     Either "2001, 2002, 2003" or "2001-2003" are ok for specifying
     years, as long as each year in the range is in fact a copyrightable
     year, i.e., a year in which the document was published (including
     being publicly visible on the web or in a revision control system).
     
     There is more detail about copyright years in the GNU Maintainers
     Information document, www.gnu.org/prep/maintain. -->
<p>Copyright &copy; 2003, 2013 Free Software Foundation Inc.</p>

<p>Questa pagina è distribuita secondo i termini della licenza <a rel="license"
href="http://creativecommons.org/licenses/by-nd/3.0/us/deed.it">Creative
Commons Attribuzione - Non opere derivate 3.0 Stati Uniti</a> (CC BY-ND
3.0).</p>

<!--#include virtual="/server/bottom-notes.it.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
Tradotto da Giovanni Biscuolo. Modifiche successive di Giovanni Biscuolo,
Francesco Potortì, Giorgio V. Felchero e Paola Blason, Alessandro Matsetes
Mazza, Andrea Pescetti.</div>


 <p><!-- timestamp start -->
Ultimo aggiornamento:

$Date: 2013/08/27 07:08:17 $

<!-- timestamp end -->
</p>
</div>
</div>
</body>
</html>
