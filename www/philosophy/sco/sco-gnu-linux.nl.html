<!--#set var="ENGLISH_PAGE" value="/philosophy/sco/sco-gnu-linux.en.html" -->

<!--#include virtual="/server/header.nl.html" -->
<!-- Parent-Version: 1.77 -->

<!-- This file is automatically generated by GNUnited Nations! -->
<title>SCO, GNU en Linux - GNU Project - Free Software Foundation</title>

<!--#include virtual="/philosophy/sco/po/sco-gnu-linux.translist" -->
<!--#include virtual="/server/banner.nl.html" -->
<h2>SCO, GNU en Linux</h2>

<p>
door <a href="http://www.stallman.org/"><strong>Richard
Stallman</strong></a>
</p>

<p>
<i>Dit artikel is eerder gepubliceerd door ZDNet.</i>
</p>

<p>
De onenigheid tussen SCO en IBM over hun contracten heeft ook geleid tot een
lastercampagne, gericht tegen het hele GNU/Linux systeem. Maar SCO ging
behoorlijk in de fout toen ze mij verkeerd aanhaalden en beweerden dat ik
had gezegd dat &ldquo;Linux een kopie van Unix is&rdquo;. Een hoop lezers
kregen onmiddellijk argwaan--niet alleen omdat ik dit niet gezegd heb, en
niet alleen omdat degene die dit zei het had over gepubliceerde idee&euml;n
(waarvoor het auteursrecht niet geldt) en niet over programmacode, maar
omdat ze weten dat ik Linux nooit zou vergelijken met Unix.
</p>

<p>
Unix is een volledig besturingssysteem maar Linux is slechts een onderdeel
van een besturingssysteem. SCO gebruikt de algemene verwarring tussen Linux
en het GNU/Linux systeem om het publiek maximaal angst aan te
praten. GNU/Linux is het besturingssysteem wat gebruikt maakt van Linux als
de kernel. De kernel is het gedeelte dat de diverse onderdelen van je
computer beheert, in dienst van de programma's die jij draait. Dat gedeelte
is Linux.
</p>

<p>
We begonnen in 1984 met de ontwikkeling van GNU als een campagne voor de
vrijheid, waarvan het doel was om nooit meer afhankelijk te zijn van
niet-vrije software. GNU is vrije software, wat zoveel betekent dat
gebruikers de vrijheid hebben om het naar willekeur te gebruiken, te
bestuderen en veranderen (of programmeurs te betalen voor die
veranderingen), het opnieuw te distribueren (gratis of voor een vergoeding)
en gewijzigde versies te publiceren (zie <a
href="/gnu/thegnuproject.html">een overzicht van het GNU project</a>.)
</p>

<p>
In 1991 was GNU voor het grootste deel af maar het had alleen nog geen
kernel. In 1992 maakte Linus Torvalds zijn kernel, Linux, vrije
software. Weer anderen voegden GNU en Linux samen om zo het eerste complete
vrije besturingssysteem te maken, GNU/Linux genaamd (zie <a
href="/gnu/gnu-linux-faq.html">onze veelgestelde vragen</a>). GNU/Linux is
vrije software en SCO maakte gebruik van deze vrijheid door er een eigen
versie van te verkopen. Tegenwoordig draait GNU met diverse kernels,
waaronder Linux, GNU Hurd (onze kernel) en de NetBSD kernel. Het is zo
ongeveer hetzelfde systeem, ongeacht welke kernel er gebruikt wordt.
</p>

<p>
Degenen die Linux met GNU combineerden herkenden zelf niet dat ze daar mee
bezig waren en noemden het resultaat &ldquo;Linux&rdquo;. Deze verwarring
verspreidde zich; vele gebruikers en journalisten noemen het hele systeem
&ldquo;Linux&rdquo;. Omdat ze ook de kernel correct betitelen als
&ldquo;Linux&rdquo; zorgt dit voor nog meer verwarring: wanneer men dan iets
over &ldquo;Linux&rdquo; beweert kunnen we alleen maar raden over welke
software ze het hebben. De onverantwoorde beweringen van SCO zijn doordrenkt
met referenties naar &ldquo;Linux&rdquo;. Het is onmogelijk om hier een
samenhang in te vinden maar het lijkt erop dat ze het hele GNU/Linux systeem
beschuldigen van het kopi&euml;ren van Unix.
</p>

<p>
De naam GNU staat voor &ldquo;GNU's Not Unix&rdquo; (GNU is geen Unix). De
belangrijkste reden voor het maken van het GNU systeem is dat het geen Unix
is. Unix is en was niet-vrije software, wat betekent dat het zijn gebruikers
de vrijheid ontzegt om zeggenschap te hebben over hun eigen computers en om
ermee samen te werken. We hadden een besturingssysteem van vrije software
nodig om onze computers in vrijheid in onze gemeenschap te kunnen
gebruiken. We hadden geen geld om een bestaand systeem te kopen en bevrijden
maar we hadden wel de kennis en kunde om zelf een nieuwe te schrijven. Het
schrijven van GNU was een gigantisch werk. Dat deden we voor onze vrijheid
en die van jou.
</p>

<p>
Het kopi&euml;ren van Unix is ethisch verantwoord <a
href="#footnote">[1]</a> maar niet legaal. Ons werk zou gebruikers geen
legale vrije samenwerking brengen wanneer we dit niet legaal zouden doen. Om
er zeker van te zijn dat we niets zouden kopi&euml;ren of zelfs maar iets
schrijven wat erop zou lijken, drukten we eenieder op het hart om vooral
niet naar Unix code te kijken wanneer ze GNU code aan het maken waren. Ook
stelden we andere ontwerpbenaderingen voor die verschilden van Unix om er
zeker van te zijn dat de code er ook niet op zou lijken. We deden onze
stinkende best om geen Unix code te kopi&euml;ren, ondanks onze overtuiging
dat het verbieden van het kopi&euml;ren moreel verwerpelijk is.
</p>

<p>
Een ander wapen van SCO is de verwarrende term &ldquo;intellectueel
eigendom&rdquo; die ze gebruiken. Dit ondoordachte modewoord bevat een
levensgroot vooroordeel: dat de enig juiste manier om om te gaan met
idee&euml;n, werken en merken is om ze te zien als eigendom. Iets minder
voor de hand liggend is de schade die het aanbrengt door zaken t&eacute;
eenvoudig voor te stellen: het gooit verschillende wetten&mdash;patentrecht,
auteursrecht en merkenrecht&mdash;die weinig met elkaar gemeen hebben, op
&eacute;&eacute;n hoop. Daardoor zijn mensen geneigd te denken dat deze
zaken hetzelfde zijn en dus allen slaan op het &ldquo;probleem van
intellectueel eigendom&rdquo;. En dus gaan ze over &ldquo;het
probleem&rdquo; nadenken, wat inhoudt dat ze op een dusdanig hoog en
abstract nivo zitten dat de diverse sociale aspecten van deze wetten totaal
in het niet verdwijnen. Een willekeurig &ldquo;standpunt over intellectueel
eigendom&rdquo; raakt daarom kant noch wal. (Zie <a
href="/philosophy/words-to-avoid.html">onze lijst van woorden die je moet
vermijden</a> voor meer uitleg over de verwarring die deze uitdrukking
zaait.)
</p>

<p>
Voor een voorstander van strengere auteursrechten en patent richtlijnen is
de uitdrukking een manier om helder denken daarover te voorkomen. Voor
iemand die dreigt is het een wapen wat verwarring zaait: &ldquo;wij dreigen
dat we je een proces aan kunnen doen maar we zeggen niet waarover&rdquo;.
</p>

<p>
In een eventueel proces zou een dergelijke dubbelzinnigheid geen kans
maken. Als het doel van SCO echter is om aan de boom te schudden en te
kijken of er wat geld uit komt rollen, of om alleen maar angst te zaaien,
dan werkt een dergelijke vaagheid en mysterie alleen maar in hun voordeel.
</p>

<p>
Ik kan niets voorspellen over de uitkomst van de SCO versus IBM rechtszaak:
ik weet niet wat er in hun overeenkomst stond, ik weet niet wat IBM gedaan
heeft en ik ben geen jurist. De advocaat van de FSF, professor Moglen, is in
de veronderstelling dat SCO toestemming heeft gegeven voor het gebruik door
de gemeenschap van de code die zij onder de GNU GPL hebben gedistribueerd en
onder andere vrije software licenties in hun versie van GNU/Linux.
</p>

<p>
Ik kan er echter wel in zijn algemeenheid iets over zeggen. In een
gemeenschap van meer dan een half-miljoen ontwikkelaars kunnen we niet
verwachten dat er nooit plagiaat zal worden gepleegd. Maar dat is geen ramp;
we gooien het betreffende materiaal weg en gaan verder. Als er stukken in
Linux zitten die zijn bijgedragen zonder wettelijke toestemming dat zullen
de Linux ontwikkelaars dit vinden en het vervangen. SCO kan niet zijn
auteursrechten noch zijn overeenkomsten gebruiken om  te voorkomen dat
duizenden anderen hun wettige bijdragen leveren. Linux zelf is niet langer
onmisbaar: het GNU systeem werd populair met Linux maar tegenwoordig draait
het ook op twee BSD kernels en de GNU kernel. Onze gemeenschap kan hier niet
door worden tegengehouden.
</p>

<h3>Voetnoten</h3>

<ol>
<li id="footnote">Omdat deze uitspraak rechtstreeks ingaat tegen de gangbare mening van
private software-ontwikkelaars zullen sommige lezers denken dat de
toevoeging &ldquo;niet&rdquo; hier ontbreekt. Dat is niet het geval. Het is
niet onverantwoord om software te kopi&euml;ren. Het is fout om het
kopi&euml;ren van software te verbieden. Aldus zou software vrij moeten
zijn.</li>
</ol>

<hr />

<p><a href="/philosophy/sco/sco.html">Andere artikelen met betrekking tot
SCO</a>.</p>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.nl.html" -->
<div id="footer">
<div class="unprintable">

<p>Gelieve algemene vragen over FSF &amp; GNU te sturen naar <a
href="mailto:gnu@gnu.org">&lt;gnu@gnu.org&gt;</a>. Er zijn ook nog <a
href="/contact/">andere manieren om in contact te komen</a> met de
FSF. Foute links en andere correcties graag sturen aan <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
We doen ons best om goede vertalingen te maken maar staan altijd open voor
verbeteringen. Suggesties, op- en aanmerkingen sturen aan: <a
href="mailto:web-translators@gnu.org">&lt;web-translators@gnu.org&gt;</a>.</p>
<p>Zie <a href="/server/standards/README.translations.html"> Translations
README</a> voor informatie over het onderhoud van vertalingen op deze
website.</p>
</div>

<!-- Regarding copyright, in general, standalone pages (as opposed to
     files generated as part of manuals) on the GNU web server should
     be under CC BY-ND 3.0 US.  Please do NOT change or remove this
     without talking with the webmasters or licensing team first.
     Please make sure the copyright date is consistent with the
     document.  For web pages, it is ok to list just the latest year the
     document was modified, or published.
     
     If you wish to list earlier years, that is ok too.
     Either "2001, 2002, 2003" or "2001-2003" are ok for specifying
     years, as long as each year in the range is in fact a copyrightable
     year, i.e., a year in which the document was published (including
     being publicly visible on the web or in a revision control system).
     
     There is more detail about copyright years in the GNU Maintainers
     Information document, www.gnu.org/prep/maintain. -->
<p>Copyright &copy; 2003 Richard M. Stallman</p>

<p>Deze pagina valt onder de <a rel="license"
href="http://creativecommons.org/licenses/by-nd/3.0/us/deed.nl">Creative
Commons Attribution-NoDerivs 3.0 United States Licentie</a>.</p>

<!--#include virtual="/server/bottom-notes.nl.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
 </div>

<p class="unprintable"><!-- timestamp start -->
Bijgewerkt:

$Date: 2015/02/09 21:03:08 $

<!-- timestamp end -->
</p>
</div>
</div>
</body>
</html>
