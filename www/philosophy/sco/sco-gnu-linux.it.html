<!DOCTYPE html PUBLIC "-//IETF//DTD HTML 2.0//EN">
<HTML>
<HEAD>
  <META HTTP-EQUIV="Content-Type" CONTENT="text/html; charset=iso-8859-1">
  <title>SCO, GNU e Linux - Progetto GNU - Free Software Foundation (FSF)</title>
  <LINK REV="made" HREF="mailto:webmasters@www.gnu.org">
  <LINK REV="translated" HREF="mailto:web-translators-it@www.gnu.org">
  <META NAME="Description" 
        CONTENT="Tradotto originariamente dallo Staff di softwarelibero.kuht.it -
                Modifiche successive di Francesco Potorti', Bernardo Parrella,
                Andrea Pescetti, Giorgio V. Felchero e Paola Blason">
</head>
<body BGCOLOR="#FFFFFF" TEXT="#000000" LINK="#1F00FF" ALINK="#FF0000" VLINK="#9900DD">
<h3>SCO, GNU e Linux</h3>

<p>

di <a HREF="http://www.stallman.org/"><strong>Richard Stallman</strong></a>

<p>

<a HREF="/graphics/philosophicalgnu.it.html"><img SRC="/graphics/philosophical-gnu-sm.jpg"
   ALT=" [Immagine di uno Gnu filosofico] "
   WIDTH="160" HEIGHT="200"></a>

[
<!-- Please keep this list alphabetical                             -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
 <a HREF="/philosophy/sco-gnu-linux.html">Inglese</a> |
 <a HREF="/philosophy/sco-gnu-linux.de.html">Deutsch</a> |
 <a HREF="/philosophy/sco-gnu-linux.it.html">Italiano</a>
<!-- Please keep this list alphabetical                             -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]
<p>

<i>Questo articolo è apparso originariamente su ZDNet.</i>

<p>

La disputa contrattuale tra SCO e IBM è stata accompagnata da una
campagna diffamatoria contro l'intero sistema GNU/Linux. SCO ha però
commesso un errore evidente, riportando in maniera errata una mia
dichiarazione in cui avrei detto: «Linux è una copia di Unix». Molti
lettori hanno sentito immediatamente puzza di bruciato -- non soltanto
perché non l'ho mai detto, non solo perché la persona che lo ha detto
stava parlando di idee pubblicate (che non sono soggette a copyright)
piuttosto che di codice, ma perché sanno che io non paragonerei mai
Linux ad Unix.

<p>

Unix è un sistema operativo completo, mentre Linux è solamente una parte
di esso. SCO sta usando la diffusa confusione fra Linux ed il sistema
GNU/Linux per ingigantire il timore che cerca di seminare.  GNU/Linux è
il sistema operativo GNU che usa Linux come kernel. Il kernel è la parte
del sistema che alloca le risorse della macchina agli altri programmi
che ci girano sopra. Quella parte è Linux.

<p>

Abbiamo sviluppato GNU partendo nel 1984 come una campagna per la
libertà il cui scopo era eliminare il software non libero dalle nostre
vite. GNU è software libero, il che significa che gli utenti sono liberi
di usarlo, studiarlo e modificarlo (o pagare programmatori per farlo),
ridistribuirlo (gratis o a pagamento) e pubblicare le versioni
modificate (si veda <a href="/gnu/thegnuproject.it.html">Il progetto
GNU</a>).

<p>

Nel 1991, GNU era praticamente terminato, gli mancava solamente il
kernel. Nel 1992, Linus Torvalds rese il suo kernel, Linux, software
libero. Altri combinarono GNU e Linux per produrre il primo sistema
operativo libero completo, GNU/Linux (si veda
<a href="/gnu/gnu-linux-faq.html">GNU/Linux FAQ</a>, in inglese).
Anche GNU/Linux è software libero e SCO ha fatto uso di questa libertà
vendendone una propria versione. Oggi GNU funziona con vari kernel
compreso Linux, lo GNU Hurd (il nostro kernel) ed il kernel di NetBSD.
Fondamentalmente è lo stesso sistema, qualsiasi kernel si utilizzi.

<p>

Coloro che combinarono Linux con GNU non compresero cosa stavano facendo
e iniziarono a chiamare la combinazione "Linux".  La confusione si
diffuse; molti utenti e giornalisti chiamano l'intero sistema
"Linux". Siccome chiamano anche, correttamente, il kernel "Linux",
generano ancor più confusione: quando si sente dire "Linux" bisogna
indovinare di quale software si parli. Le dichiarazioni irresponsabili di
SCO sono disseminate di ambigui riferimenti a "Linux".  E' impossibile
trarne significato coerente, nel complesso, ma l'impressione è che
accusino l'intero sistema Gnu/Linux di esser stato copiato da Unix.

<p>

Il nome GNU sta per "GNU's Not Unix" (GNU non è Unix). La ragione
centrale per aver sviluppato GNU sta nel fatto che non è Unix.
Quest'ultimo è ed è sempre stato software non libero, il
che significa che impedisce a chi lo usa la libertà di cooperare e di
avere il controllo del proprio computer.  Per utilizzare i computer
liberamente come comunità avevamo bisogno di un sistema operativo
libero.  Non avevamo i soldi per comprare e liberare un sistema
operativo, ma avevamo le capacità per scriverne uno nuovo. La stesura di
GNU è stato un lavoro monumentale.  L'abbiamo fatto fatto per la nostra
libertà, e per la vostra.

<p>

Copiare il codice sorgente di Unix non sarebbe eticamente sbagliato, ma
è illegale; il nostro lavoro non riuscirebbe a dare agli utenti una
libertà legale di cooperare se non fosse fatto legalmente.  Per essere
sicuri di non copiare il codice sorgente di Unix, né di scrivere qualcosa
simile, abbiamo detto agli sviluppatori di GNU di non guardare neanche
il codice di Unix durante lo sviluppo del codice GNU.  Abbiamo inoltre
suggerito approcci architetturali che fossero diversi da quelli tipici
di Unix, per assicurarci che il nostro codice non somigliasse al codice
di Unix.  Abbiamo fatto del nostro meglio per evitare di copiare alcun
codice di Unix, nonostante la nostra premessa di base secondo cui impedire
la copia del software sia moralmente sbagliato.

<p>

Un altro strumento della tattica di offuscamento di SCO è il termine
"proprietà intellettuale".  Questo termine alla moda ma insensato porta
con sé un evidente pregiudizio, e cioè che il modo corretto di trattare
lavori, idee e nomi sia come una specie di proprietà.  Meno evidente è il
danno che fa incitando a pensare in maniera semplicistica: raggruppando un
insieme di leggi completamente diverse -- legge sul copyright, legge sui
brevetti, legge sui marchi ed altre ancora -- che hanno veramente molto
poco in comune. Ciò induce la gente a pensare che quelle leggi siano
un'unica cosa, "la proprietà intellettuale," e pensare ad "essa" -- il
che significa pensare ad un livello di astrazione così alto che le
specifiche questioni sociali sollevate da queste leggi non siano neppure
visibili.  Qualunque "opinione in merito alla proprietà intellettuale"
è così destinata ad essere insensata (si veda
<a href="/philosophy/words-to-avoid.html">Words to avoid</a>).

<p>

Nelle mani di chi propaganda più potere al copyright o ai brevetti, tale
termine è un modo per confondere le idee.  Nelle mani di chi vuol
minacciare, il termine è uno strumento per creare confusione: «Siamo in
grado di poterti denunciare per qualche motivo, ma non ti diremo per
cosa».

<p>

In una reale causa legale, una tale ambiguità farebbe fallire la causa,
o addirittura la impedirebbe del tutto. Se lo scopo di SCO è comunque
quello di scuotere l'albero per vedere se ne cade qualcosa, o
semplicemente quello di diffondere paure, potrebbero considerare
ambiguità e mistero come fattori vantaggiosi.

<p>

Non posso prevedere come andrà a finire la causa SCO contro IBM: non
conosco i termini del loro contratto, non so cosa abbia fatto IBM
e non sono un avvocato. Il legale della Free Software Foundation, il
Professor Moglen, ritiene che SCO abbia concesso alla comunità l'utilizzo
del codice che ha distribuito sotto GNU GPL ed altri tipi di licenza di
software libero, nella loro versione di GNU/Linux.

<p>

Sono tuttavia in grado di affrontare più in generale questo tipo
di problematiche.  In una comunità di più di mezzo milione di sviluppatori,
non possiamo aspettarci che non avvengano mai casi di plagio.  Ma non è
un disastro; possiamo scartare tale materiale e proseguire.  Se c'è
materiale in Linux che è stato aggiunto senza il diritto legale di
farlo, gli sviluppatori di Linux lo individueranno e lo
sostituiranno. SCO non può usare i propri copyright, o i propri
contratti con altre parti, per sopprimere i legittimi contributi di
migliaia di altri soggetti.  Lo stesso Linux non è più essenziale: il
sistema GNU è diventato popolare in congiunzione con Linux, ma oggi gira
su due kernel BSD e con il kernel GNU. La nostra comunità non può essere
sconfitta da questa vicenda.

<p>

<hr>

<p>

<H4><A HREF="/philosophy/philosophy.it.html">Altri testi da leggere</A></H4>

<HR>
[
<!-- Please keep this list alphabetical                             -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
 <a HREF="/philosophy/sco-gnu-linux.html">Inglese</a> |
 <a HREF="/philosophy/sco-gnu-linux.de.html">Deutsch</a> |
 <a HREF="/philosophy/sco-gnu-linux.it.html">Italiano</a>
<!-- Please keep this list alphabetical                             -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<p>

Ritorna alla <A HREF="/home.it.html">pagina principale di GNU</A>.
<P>
Per informazioni e domande sulla FSF e GNU rivolgersi,
possibilmente in inglese, a
<A HREF="mailto:gnu@gnu.org"><EM>gnu@gnu.org</EM></A>.
Altri <A HREF="/home.it.html#ContactInfo">modi per contattare</A> la FSF.
<P>
Commenti su queste pagine web a
<A HREF="mailto:webmasters@www.gnu.org">
<EM>webmasters@gnu.org</EM></A>, altre domande a
<A HREF="mailto:gnu@gnu.org"><EM>gnu@gnu.org</EM></A>.
<P>
Copyright (C) 2003 Richard M. Stallman.
<P>
La copia letterale e la distribuzione di questo articolo nella sua
integrità sono permesse con qualsiasi mezzo, a condizione
che questa nota sia riprodotta.<P>
Aggiornato:
<!-- timestamp start -->
$Date: 2003/08/13 03:03:33 $ $Author: sinuhe $
<!-- timestamp end -->
<HR>
</BODY>
</HTML>
