<!DOCTYPE html PUBLIC "-//IETF//DTD HTML 3.2 Final//EN">
<html>
<head>
  <meta HTTP-EQUIV="Content-Type" CONTENT="text/html; charset=iso-8859-1">
  <title>Rilasciare software libero se lavorate all'università - GNU Project - Free Software Foundation (FSF)</title>
  <link REV="made" HREF="mailto:webmasters@www.gnu.org">
  <link REV="translated" HREF="mailto:web-translators-it@www.gnu.org">
  <meta NAME="Description" 
        CONTENT="Tradotto originariamente da Bernardo Parrella, con la
		 collaborazione dei Traduttori italiani dei testi del
                 progetto GNU.
		 Impaginazione a cura di Valerio Ravaglia (softwarelibero.kuht.it)
		 Modifiche successive di Giorgio V. Felchero e Paola Blason">
</head>
<body BGCOLOR="#FFFFFF" TEXT="#000000" LINK="#1F00FF" ALINK="#FF0000" VLINK="#9900DD">
<h3> Rilasciare software libero se lavorate all'università </h3>
di <a HREF="http://www.stallman.org/">Richard Stallman</a>

<p>
<a HREF="/graphics/agnuhead.it.html"><img SRC="/graphics/gnu-head-sm.jpg"
   ALT=" [Immagine della testa di uno GNU] "
   WIDTH="129" HEIGHT="122"></a>

[
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
  <A HREF="/philosophy/university.ca.html">Catalano</A>
| <a HREF="/philosophy/university.cs.html">Ceco</a>
| <a HREF="/philosophy/university.fr.html">Francese</a>
| <a HREF="/philosophy/university.en.html">Inglese</a>
| <a HREF="/philosophy/university.it.html">Italiano</a>
| <a HREF="/philosophy/university.pl.html">Polacco</a>
| <a HREF="/philosophy/university.pt.html">Portoghese</a>
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<p>


All'interno del movimento del software libero, crediamo che gli utenti
informatici debbano godere della libertà di modificare e distribuire il
software che usano. Il termine "free", riferito al software libero,
indica la libertà: in altre parole, gli utenti hanno la libertà di
eseguire, modificare e ridistribuire il software. Il software libero
contribuisce alla conoscenza umana, al contrario di quanto fa il
software non libero. Le università dovrebbero perciò incoraggiare il
software libero per l'avanzamento della conoscenza umana, così come
dovrebbero incoraggiare ricercatori e studenti a pubblicare i propri lavori.

<p>

Ahimè, molti amministratori universitari dimostrano una tendenza
caratterizzata dall'avidità verso il software (e verso la scienza);
vedono nei programmi l'opportunità per trarne dei profitti, non per
contribuire alla conoscenza umana. Gli sviluppatori di software libero
hanno dovuto far fronte a questa tendenza per almeno vent'anni.

<p>

Quando iniziai a sviluppare il <a HREF="/gnu/thegnuproject.it.html">sistema
operativo GNU</a> nel 1984, il primo passo fu
quello di lasciare il mio posto al MIT. Lo feci proprio per impedire
all'ufficio licenze del MIT di interferire con il rilascio di GNU come
software libero. Avevo pianificato un approccio preciso per licenziare
programmi GNU in modo che fosse assicurato il mantenimento delle
versioni modificate come software libero, un approccio concretizzatosi
nella <a HREF="/licenses/gpl.html">GNU General
Public License</a> (GNU GPL) e non volevo supplicare
l'amministrazione del MIT perché me lo lasciasse fare.

<p>

Nel corso degli anni, spesso esponenti universitari hanno contattato la
Free Software Foundation per chiedere consiglio su come convincere gli
amministratori che considerano il software soltanto come qualcosa da
vendere. Un buon metodo, applicabile anche a progetti finanziati ad hoc,
è basare il vostro lavoro su un programma già esistente rilasciato sotto
la licenza GNU GPL. A quel punto potete dire agli amministratori: «Non
possiamo rilasciare la versione modificata con una licenza che non sia
la GNU GPL, qualsiasi altro modo violerebbe il diritto d'autore». Quando
l'immagine del dollaro sfumerà davanti ai loro occhi, generalmente
acconsentiranno a rilasciarlo come software libero.

<p>

Potete anche chiedere aiuto allo sponsor che finanzia. Quando un gruppo
della NYU [New York University] sviluppò il compilatore GNU Ada con i
fondi della US Air Force, il contratto prevedeva esplicitamente la
donazione del codice risultante alla Free Software Foundation.
Contrattate prima lo sponsor, poi chiarite gentilmente
all'amministrazione dell'università che non è possibile rinegoziare
l'accordo preso. Preferiranno avere un contratto per sviluppare software
libero piuttosto che non averne affatto, così molto probabilmente
acconsentiranno.

<p>

Per tutto ciò che fate, sollevate presto la questione - sicuramente
prima che il programma sia stato sviluppato per metà. A questo punto,
l'università avrà ancora bisogno di voi e potrete giocare le vostre
carte: dite all'amministrazione che finirete il programma, lo renderete
utilizzabile, se accetterà per iscritto che sia software libero (e
accoglierà la vostra scelta di licenziarlo come software libero). In
caso contrario, ci lavorerete sopra quel tanto che basta per scriverne
una ricerca, e senza mai creare una versione sufficientemente evoluta da
poter essere distribuita. Quando gli amministratori si renderanno conto
che la scelta è tra avere pacchetti di software libero che porteranno
credito all'università o non avere proprio niente, generalmente
sceglieranno la prima opzione.

<p>

Non tutte le università seguono politiche basate sull'avidità. La
politica comunemente seguita alla University of Texas prevede il
rilascio come software libero sotto GNU General Public License di tutto
il software sviluppato al suo interno. La Univates in Brasile e
l'International Institute of Information Technology di Hyderabad (India)
seguono entrambe una politica favorevole al rilascio di software sotto
GPL. Sviluppando prima il supporto per la facoltà, potrete riuscire a
instaurare una politica analoga nella vostra università. Presentatela
come una questione di principio: l'università ha la missione di
stimolare l'avanzamento della conoscenza umana, o il suo unico scopo è
quello di perpetuare se stessa?

<p>

Qualunque approccio usiate, aiuta mostrarsi determinati e adottare una
prospettiva etica, come facciamo nel movimento del software libero. Per
trattare il pubblico in modo eticamente corretto, il software dovrebbe
essere libero - nel senso della libertà - per chiunque.

<p>

Molti sviluppatori di software libero professano ragioni strettamente
pratiche per farlo: sostengono di voler consentire ad altri di
condividere e modificare il software come espediente per renderlo
potente e affidabile. Se questi valori vi spingono a sviluppare software
libero, funzionante e utile, vi ringraziamo per il contributo. Ma tali
valori non vi offrono una forte presa per resistere quando gli
amministratori universitari tentano di convincervi a scrivere software
non-libero.

<p>

Possono, ad esempio, sostenere che: «Potremmo renderlo ancora più
potente e affidabile con tutto il denaro che potremmo farci». Questa
pretesa può o meno rivelarsi valida alla fine, ma è dura da confutare a
priori. Possono suggerire una licenza che offra copie «gratuite,
esclusivamente ad uso accademico», sottintendendo così che il pubblico
generico non meriti la libertà e che ciò solleciterà la cooperazione dei
ricercatori, che è tutto quello di cui (dicono) avete bisogno.

<p>

Se partite da valori "pragmatici", è difficile trovare una buona ragione
per rifiutare queste proposte senza via d'uscita, ma potete riuscirci
facilmente se basate la vostra fermezza su valori etici e politici. Cosa
c'è di positivo nel creare un programma potente e affidabile a spese
della libertà degli utenti? Non si dovrebbe applicare la libertà sia
all'interno che all'esterno delle istituzioni accademiche? Le risposte
sono ovvie se la libertà e la comunità rientrano tra i vostri obiettivi.
Il software libero rispetta la libertà degli utenti, mentre il software
non libero la nega.

<p>

Non c'è nulla che rafforzi la vostra risolutezza come sapere che la
libertà della comunità dipende, in primo luogo, da voi stessi.

<hr>

<h4>Questo saggio fa parte del
libro <a href="http://shop.fsf.org/product/free-software-free-society/"><i>Free
Software, Free Society: The Selected Essays of Richard
M. Stallman</i></a>.

<p>

<a HREF="/philosophy/philosophy.it.html">Altri testi da leggere</a></h4>

<hr>

[
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
  <A HREF="/philosophy/university.ca.html">Catalano</A>
| <a HREF="/philosophy/university.cs.html">Ceco</a>
| <a HREF="/philosophy/university.fr.html">Francese</a>
| <a HREF="/philosophy/university.en.html">Inglese</a>
| <a HREF="/philosophy/university.it.html">Italiano</a>
| <a HREF="/philosophy/university.pl.html">Polacco</a>
| <a HREF="/philosophy/university.pt.html">Portoghese</a>
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<p>
Ritorna alla <a HREF="/home.it.html">pagina principale di GNU</a>.
<p>
Per informazioni e domande sulla FSF e GNU rivolgersi,
possibilmente in inglese, a
<a HREF="mailto:gnu@gnu.org"><em>gnu@gnu.org</em></a>.
Altri <a HREF="/home.it.html#ContactInfo">modi per contattare</a> la FSF.
<p>
Commenti su queste pagine web a
<a HREF="mailto:webmasters@www.gnu.org">
<em>webmasters@gnu.org</em></a>, altre domande a
<a HREF="mailto:gnu@gnu.org"><em>gnu@gnu.org</em></a>.
<p>
Copyright (C) 2002, 2003 Richard Stallman
<p>
La copia letterale e la distribuzione di questo articolo nella sua
integrità sono permesse con qualsiasi mezzo, a condizione
che questa nota sia riprodotta.<p>
Aggiornato:
<!-- timestamp start -->
$Date: 2011/12/30 05:19:09 $ $Author: ineiev $
<!-- timestamp end -->
<hr>
</body>
</html>
