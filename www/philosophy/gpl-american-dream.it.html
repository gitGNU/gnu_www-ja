<!DOCTYPE html PUBLIC "-//IETF//DTD HTML 2.0//EN">
<HTML>
<HEAD>
  <META HTTP-EQUIV="Content-Type" CONTENT="text/html; charset=iso-8859-1">
  <TITLE>La licenza GNU GPL ed il sogno americano - Progetto GNU - Free
  Software Foundation (FSF)</TITLE>
  <LINK REV="made" HREF="mailto:webmasters@www.gnu.org">
  <LINK REV="translated" HREF="mailto:web-translators-it@www.gnu.org">
  <META NAME="Description" 
        CONTENT="Tradotto originariamente da Domenico Delle Side
                 Modifiche successive di Domenico Delle Side,
                 Paola Blason e Giorgio V. Felchero, Francesco Potortì">
</HEAD>
<BODY BGCOLOR="#FFFFFF" TEXT="#000000" LINK="#1F00FF" ALINK="#FF0000"
VLINK="#9900DD">
<H3>La licenza GNU GPL ed il sogno americano</H3>

di <STRONG>Bradley M. Kuhn</STRONG></a>

<P>

<A HREF="/graphics/philosophicalgnu.it.html">
<IMG SRC="/graphics/philosophical-gnu-sm.jpg"
   ALT=" Immagine di uno GNU filosofico "
   WIDTH="160" HEIGHT="200"></A>

[
  <A HREF="/philosophy/gpl-american-dream.ca.html">Catalano</A>
| <A HREF="/philosophy/gpl-american-dream.fr.html">Francese</A>
| <A HREF="/philosophy/gpl-american-dream.en.html">Inglese</A>
| <A HREF="/philosophy/gpl-american-dream.it.html">Italiano</A>
<!-- | A HREF="/boilerplate.LG.html" LANGUAGE /A  -->
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<p>

Già alla scuola elementare, qui negli Stati Uniti d'America, mi è stato
insegnato che il nostro paese era la "terra delle opportunità". I miei
insegnanti mi dissero che il nostro paese era speciale, poiché chiunque
avesse una buona idea ed un progetto per fare un buon lavoro, poteva
guadagnarsi da vivere e diventare anche una persona di successo.
Tutto questo rappresentava, secondo loro, il sogno americano.
<p>

Il caposaldo del "sogno americano" era l'uguaglianza. Nella nostra
società ognuno aveva le stesse opportunità per scegliere la propria
strada. Avrei potuto scegliere qualsiasi carriera avessi voluto e
lavorando sodo avrei potuto raggiungere il successo. 

<p>
Venne fuori che io avevo un particolare talento per lavorare con i
computer, specialmente con il software. Forte del mito del "sogno 
americano", imparai quanto più possibile sul software per computer, 
perché volevo anch'io la mia opportunità di successo.

<p>
Tuttavia, scoprii ben presto che, in molti casi, non tutti gli attori 
di questo settore erano uguali. Quando entrai nel campo del software,
le grandi società come Microsoft già tendevano a controllare la maggior
parte delle risorse tecnologiche. Inoltre, potevo accedere a questa
tecnologia solo dopo aver accettato licenze d'uso che mi proibivano di
studiarla e di imparare da essa. Mi era assolutamente probito accedere
al codice sorgente di un programma.

<p>
Realizzai anche che chi era in possesso di molto denaro, poteva negoziare
differenti licenze d'uso. Se si fosse pagato abbastanza, si sarebbe potuto 
avere il permesso di studiare ed imparare dal codice sorgente. In genere,
questo tipo di licenza costa molte migliaia di dollari e dunque, essendo
giovane e non pieno di soldi, non mi era concessa questa fortuna.

<p>
Dopo aver passato i miei primi anni nel mondo del software demoralizzato
per l'impossibilità di aumentare le mie conoscenze, finalmente ne ho
scoperto un altro tipo che mi consentiva di studiarlo e di imparare.
Questo software era distribuito sotto una licenza chiamata Licenza Pubblica
Generica GNU (GNU GPL). Invece di limitare la mia libertà di studiarlo e 
di imparare, questa licenza era specificatamente designata per consentirmi
di apprendere. La licenza assicurava che, qualunque cosa fosse successa 
alle versioni pubbliche del programma, sarei sempre stato in grado di 
studiarne il codice.

<p>
Riuscii a fare una rapida carriera con questo tipo di software.
Ottenni molti lavori configurando, installando, gestendo ed insegnando
ad usare questi programmi. Grazie alla licenza GNU GPL, ero sicuro che
sarei stato sempre competitivo nel mio lavoro, perché avrei sempre
potuto aggiornarmi facilmente su ogni novità non appena questa fosse
stata rilasciata. Ciò mi ha dato un'abilità senza pari nell'innovarmi.
Potevo rinnovare il mio bagaglio di nozioni in maniera rapida ed
impressionare i miei datori di lavoro. Fui persino in grado di far
partire una mia personale attività di consulenza. La mia attività!
Il culmine del sogno americano!

<p>
Così, fui a dir poco sorpreso la scorsa settimana quando un
vicepresidente della Microsoft suggerì che la licenza GNU GPL fosse in
contrasto con il sogno americano.

<p>
La GNU GPL è specificatamente pensata per mettere tutti gli innovatori 
tecnologici, tutti i programmatori e gli utenti dei programmi sullo
stesso piano. A tutti vengono così date le stesse opportunità di
introdurre innovazioni, siano essi studenti di scuola superiore, liberi 
professionisti, piccole aziende o grandi società. Abbiamo tutti lo
stesso punto di partenza nella competizione. Coloro che hanno una
conoscenza approfondita del software e la capacità di farlo funzionare
bene per altri hanno maggiori probabilità di successo, ed infatti hanno
successo.

<p>
Il sogno americano consiste proprio in questo, perlomeno per come mi è
stato insegnato alle elementari. Spero che non si permetta
né a Microsoft né ad altri di cambiare questa definizione.

<p>
Copyright (C) 2001 Bradley M. Kuhn<br>

La copia letterale e la distribuzione di questo articolo nella sua
integrità sono permesse con qualsiasi mezzo senza il pagamento di
royalty a condizione che la nota sul diritto d'autore e questa nota
siano riprodotte.

<HR>

[
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
  <A HREF="/philosophy/gpl-american-dream.ca.html">Catalano</A>
| <A HREF="/philosophy/gpl-american-dream.fr.html">Francese</A>
| <A HREF="/philosophy/gpl-american-dream.en.html">Inglese</A>
| <A HREF="/philosophy/gpl-american-dream.it.html">Italiano</A>
<!-- | A HREF="/boilerplate.LG.html" LANGUAGE /A  -->
<!-- Please keep this list alphabetical -->
<!-- PLEASE UPDATE THE LIST AT THE BOTTOM (OR TOP) OF THE PAGE TOO! -->
]

<HR>

Ritorna alla <A HREF="/home.it.html">pagina principale di GNU</A>.
<P>
Per informazioni e domande sulla FSF e GNU rivolgersi,
possibilmente in inglese, a
<A HREF="mailto:gnu@gnu.org"><EM>gnu@gnu.org</EM></A>.
Altri <A HREF="/home.it.html#ContactInfo">modi per contattare</A> la
FSF.
<P>
Commenti su queste pagine web a
<A HREF="mailto:webmasters@www.gnu.org">
<EM>webmasters@gnu.org</EM></A>, altre domande a
<A HREF="mailto:gnu@gnu.org"><EM>gnu@gnu.org</EM></A>.
<P>
Aggiornato:
<!-- timestamp start -->
$Date: 2011/12/30 05:18:41 $ $Author: ineiev $
<!-- timestamp end -->
<HR>
</BODY>
</HTML>
