<!--#include virtual="/server/header.ro.html" -->
<title>Liber dar încătușat - capcana Java</title>
<!--#include virtual="/server/banner.ro.html" -->

<h2>Liber dar încătușat - capcana Java</h2>

<p>de <a href="http://www.stallman.org/">Richard Stallman</a></p>


<div class="announcement"><h3>Notă</h3>
<p>În luna decembrie 2006, Sun se află în procesul de 
<a href="http://www.fsf.org/news/fsf-welcomes-gpl-java.html">relansare a platformei lor Java sub GNU GPL</a>.
Când schimbarea licenței va fi completă, ne așteptăm ca Java să nu mai fie o capcană.
Făcând abstracție de aceasta, chestiune generală descrisă aici va rămâne importantă,
pentru că orice bibliotecă sau platformă ne-liberă poate cauza o problemă similară.
Trebuie să învățăm o lecție din istoria lui Java, pentru a putea evita alte capcane
în viitor.</p>
</div>

<p>12 aprilie 2004</p>

<p>
  Dacă programul dvs. este software liber, acesta este în pricipiu etic, dar
  există o capcană de care trebuie să fiți conștient.  Programul dvs., deși
  liber, poate fi restricționat de software ne-liber de care depinde.
  Întrucât problema este proeminentă azi pentru programele Java, o numim
  Capcana Java.
</p>

<p>
  Un program este software liber dacă utilizatorii săi au anumite libertăți cruciale.
  Pe scurt, acestea sunt: libertatea de a rula programul, libertatea de a studia
  și schimba codul sursă, libertatea de a redistribui codul sursă și binarele și
  libertatea de a publica versiuni îmbunătățite. (Vedeți 
  <a href="http://www.gnu.org/philosophy/free-sw.ro.html">http://www.gnu.org/philosophy/free-sw.ro.html</a>.) 
  Dacă un anumit program este software liber depinde în întregime de
  înțelesul licenței sale.
</p>

<p>
  Dacă programul poate fi folosit în Lumea Liberă, folosit de cei ce vor
  să trăiască în libertate, este o întrebare mai complexă.  Aceasta nu este
  determinată numai de licența programului, pentru că un program nu funcționează
  în izolare.  Fiecare program depinde de alte programe.  De exemplu, un program
  trebuie compilat sau interpretat, așa că depinde de un compilator sau un
  interpretor.  Dacă este compilat în byte code, programul depinde de
  interpretorul de byte code.  Mai mult, aceste depinde de biblioteci pentru
  a rula și mai poate invoca alte programe separate care rulează în alte procese.
  Toate aceste programe sunt dependențe.  Dependențele pot fi necesare pentru
  ca programul să ruleze, sau pot fi necesare numai pentru anumite capabilități.
  În ambele cazuri, părți din program sau tot programul nu pot opera fără
  dependențe.
</p>

<p>
  Dacă unele dintre dependențele programului nu sunt libere, aceasta înseamnă
  că unele părți din program sau întreg programul nu pot rula într-un sistem
  liber în totalitate--el este de nefolosit în Lumea Liberă.  Desigur, noi
  am putea redistribui programul și am putea avea copii în computerele noastre,
  dar n-ar fi de prea mare folos dacă nu l-am putea rula.  Acel program este
  software liber, dar este în fapt încătușat de dependențele sale ne-libere.
</p>

<p>
  Această problemă poate avea loc în orice tip de software, în orice limbaj.
  De exemplu, un program liber care rulează numai pe Microsoft Windows
  este în mod clar de nefolosit în Lumea Liberă.  Dar software-ul care rulează
  pe GNU/Linux poate de asemenea fi de nefolosit dacă depinde de alt
  software ne-liber.  În trecut, Motif (înainte de a avea LessTif) și Qt
  (înainte ca dezvoltatorii săi să-l facă software liber) au fost cauze
  majore ale acestei probleme.  Cele mai multe carduri video 3D funcționează
  la parametrii nominali numai cu drivere ne-libere, care cauzează de
  asemenea această problemă.  Dar sursa majoră a acestei probleme este
  azi Java, pentru că cei ce scriu software liber simt adeseori că Java
  este sexy.  Orbiți de atracția lor pentru limbaj, ei neglijează chestiunea
  dependențelor și cad în Capcana Java.
</p>

<p>
  Implementarea lui Sun de Java este ne-liberă.  Blackdown este de asemenea
  ne-liberă pentru că este o adaptare a codului proprietar a lui Sun.
  Bibliotecile standard Java sunt de asemenea ne-libere.  Noi avem implementări
  libere de Java, cum ar fi <a href="http://gcc.gnu.org/java/">Compilatorul
  GNU pentru Java</a> (GCJ) și <a href="/software/classpath">GNU Classpath</a>,
  dar ele încă nu suportă toate capabilitățile.  Încă ne străduim să-i prindem
  din urmă.
</p>

<p>
  Dacă dezvoltați un program Java pe platforma Java a lui Sun, sunteți în
  pericol să folosiți capabilități disponibile numai în versiunea Sun fără
  nici măcar să realizați acest lucru.  Pe când vă dați seama ar putea trece
  luni de zile și repararea situației ar putea lua alte câteva luni.
  Ați putea spune: "E prea mult de lucru să o iau de la capăt." și atunci
  programul dvs. a căzut în Capcana Java; el nu va putea fi folosit în
  Lumea Liberă.
</p>

<p>
  Modul eficace în care puteți evita Capcana Java este să aveți doar o implementare
  liberă de Java pe sistemul dvs..  Atunci, dacă folosiți o capabilitate Java sau
  o bibliotecă pe care software-ul liber încă nu o suportă, vă veți da seama
  de acest lucru pe loc și veți putea rescrie codul imediat.
</p>

<p>
  Sun continuă să dezvolte biblioteci Java "standard" adiționale și aproape toate
  sunt ne-libere; în multe cazuri, chiar și specificațiile bibliotecii sunt
  "trade secret"  iar cea mai recentă licență a lui Sun pentru aceste specificații
  interzice lansarea/distribuirea a unor implementări incomplete ale specificațiilor.
  (Vedeți de exemplu 
  <a href="http://jcp.org/aboutJava/communityprocess/JSPA2.pdf">http://jcp.org/aboutJava/communityprocess/JSPA2.pdf</a> și 
  <a href="http://jcp.org/aboutJava/communityprocess/final/jsr129/j2me_pb-1_0-fr-spec-license.html">http://jcp.org/aboutJava/communityprocess/final/jsr129/j2me_pb-1_0-fr-spec-license.html</a>).
</p>

<p>
  Din fericire, licența pentru specificații permite lansarea unei implementări
  ca software liber; cei care primesc biblioteca o pot modifica și nu sunt
  obligați să adere la specificație.  Dar cerința are efectul de a interzice
  folosirea unui model de dezvoltare colaborativ de producere a implementației
  libere.  Folosirea acelui model ar însemna publicarea de versiuni incomplete,
  ceea ce este interzis celor care au citit specificațiile.
</p>

<p>
  La începuturile Mișcării pentru Software Liber, erau imposibil de evitat
  dependențele de programe ne-libere.  Înainte de a avea compilatorul C GNU,
  fiecare program C (liber sau nu) depindea de un compilator C ne-liber.
  Înainte de a avea biblioteca C GNU, fiecare program depindea de o bibliotecă
  C ne-liberă.  Înainte de a avea Linux, primul kernel liber, fiecare program
  depindea de un kernel ne-liber.  Înainte de a avea Bash, fiecare script
  shell trebuia să fie interpretat de un shell ne-liber.  A fost inevitabil
  ca primele noastre programe să fie inițial îngrădite de aceste dependențe,
  dar noi am acceptat această situație pentru că planul nostru includea
  salvarea lor ulterioară.  Scopul nostru final, un sistem de operare GNU
  auto-susținut, includea înlocuitori liberi pentru toate acele dependențe;
  dacă atingeam scopul, toate programele noastre ar fi salvate.  Acest lucru
  s-a întâmplat: cu sistemul GNU/Linux, noi putem rula aceste programe
  pe platforme libere.
</p>

<p>
  Situația este diferită azi.  Noi avem acum sisteme de operare libere puternice
  și multe unelte de programare libere.  Orice lucru pe care ați dori să-l faceți
  poate fi făcut acum pe o pllatformă liberă; nu există nici o nevoie să acceptați
  o dependență ne-liberă, nici măcar temporar.  Principalul motiv pentru care
  oamenii cad în capcană acum este faptul că nu se gândesc la aceasta.  Cea
  mai ușoară soluție la problema Capcanei Java este educarea despre existența
  acesteia.
</p>

<p>
  Pentru a ține codul dvs. Java în siguranță față de Capcana Java, instalați
  un mediu de dezvoltare Java și folosiți-l.  În general, orice limbaj ați
  folosi, țineți ochii deschiși și verificați starea libertății a programelor
  de care depinde codul dvs..  Cel mai ușor puteți verifica dacă un program este
  liber căutându-l în Directorul de Software Liber (<a
  href="http://www.fsf.org/directory">http://www.fsf.org/directory</a>).
  Dacă un program nu este în director, puteți să-i verificați licența
  comparând-o cu lista de licențe pentru software liber (<a
  href="http://www.gnu.org/licenses/license-list.html">http://www.gnu.org/licenses/license-list.html</a>).
</p>

<p>
  Noi încercăm să salvăm programele Java căzute în capcană, așa că dacă
  vă place limbajul Java, vă invităm să ajutați la dezvoltarea lui
  GNU Classpath.  Încercându-vă programele cu compilatorul GCJ și
  GNU Classpath și raportând problemele pe care le aveți în clasele
  deja implementate este de asemenea folositor.  Totuși, ne va lua ceva
  timp să terminăm GNU Classpath; dacă adăugarea altor biblioteci ne-libere
  va continua, s-ar putea să nu le aveți niciodată pe cele mai recente.
  Așa că vă rugăm să nu puneți software-ul dvs. liber în lanțuri.
  Când scrieți o aplicație azi, scrieți-o să ruleze pe platforme libere
  de la început.
</p>

<h3>Vedeți și:-</h3>
<p><a href="/philosophy/sun-in-night-time.ro.html">Incidentul ciudat cu soarele (Sun) în timpul nopții</a></p>
</div>
<!--#include virtual="/server/footer.ro.html" -->

<div id="footer">

<p>
Vă rugăm trimiteți întrebări despre GNU și Fundația pentru Software Liber (FSF - Free Software Foundation) la
<a href="mailto:gnu@gnu.org"><em>gnu@gnu.org</em></a>.
Există și <a href="/home.html#ContactInfo">alte moduri de a contacta FSF.</a>
</p>

<p>Vă rugăm raportați legături incorecte și alte corecturi (sau sugestii) la
<a href="mailto:webmasters@gnu.org">webmasters@gnu.org</a>.
</p>

<p>
Vedeți pagina 
<a href="/server/standards/README.translations.html">Translations
README</a> pentru informații despre coordonarea și furnizarea de
traduceri ale acestui articol.
</p>

<p>Copyright &copy; 2004 Richard Stallman</p>

<p>Reproducerea exactă și distribuirea acestui articol în întregime
este permisă pe orice mediu, cu condiția ca această notă să fie păstrată.
</p>

<p>
Actualizat:
<!-- timestamp start -->
$Date: 2011/12/30 05:18:43 $ $Author: ineiev $
<!-- timestamp end -->
</p>
</div>

<div id="translations">
<h4>Traduceri ale acestei pagini</h4>

<!-- Please keep this list alphabetical, and in the original -->

<!-- language if possible, otherwise default to English -->
<!-- If you do not have it English, please comment what the -->
<!-- English is.  If you add a new language here, please -->
<!-- advise web-translators@gnu.org and add it to -->
<!--    - in /home/www/bin/nightly-vars either TAGSLANG or WEBLANG -->
<!--    - in /home/www/html/server/standards/README.translations.html -->
<!--      one of the lists under the section "Translations Underway" -->
<!--    - if there is a translation team, you also have to add an alias -->
<!--      to mail.gnu.org:/com/mailer/aliases -->
<!-- Please also check you have the 2 letter language code right versus -->
<!--     http://www.w3.org/WAI/ER/IG/ert/iso639.htm -->

<ul class="translations-list">
<li><a href="/philosophy/java-trap.bg.html">&#x431;&#x44A;&#x43B;&#x433;&#x430;&#x440;&#x441;&#x43A;&#x438;</a>          <!-- Bulgarian --></li>
<li><a href="/philosophy/java-trap.en.html">English</a></li>
<li><a href="/philosophy/java-trap.de.html">Deutsch</a>         <!-- German --></li>
<li><a href="/philosophy/java-trap.fr.html">Fran&#x00e7;ais</a> <!-- French --></li>
<li><a href="/philosophy/java-trap.el.html">&#x0395;&#x03bb;&#x03bb;&#x03b7;&#x03bd;&#x03b9;&#x03ba;&#x03ac;</a>        <!-- Greek --></li>
<li><a href="/philosophy/java-trap.es.html">Espa&#x00f1;ol</a>  <!-- Spanish --></li>
<li><a href="/philosophy/java-trap.it.html">Italiano</a>        <!-- Italian --></li>
<li><a href="/philosophy/java-trap.pl.html">polski</a>	      <!-- Polish --></li>
<li><a href="/philosophy/java-trap.ro.html">Română</a>	      <!-- Romanian --></li>
</ul>
</div>
</div>

</body>
</html>
