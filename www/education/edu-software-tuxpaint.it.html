

<!--#include virtual="/server/html5-header.it.html" -->
<!-- Parent-Version: 1.57 -->

<!-- This file is automatically generated by GNUnited Nations! -->
 <!--#set var="ENGLISH_PAGE" value="/education/edu-software-tuxpaint.en.html" -->

<title>Tux Paint - Progetto GNU - Free Software Foundation (FSF)</title>

<!--#include virtual="/server/banner.it.html" -->
<!--#include virtual="/education/po/edu-software-tuxpaint.translist" -->
<div id="education-content">
<h2>Tux Paint</h2>

<!-- begin edu navigation bar -->
<ul id="edu-navigation">
  <li><a href="/education/edu-contents.html">Indice</a></li>
  <li><a href="/education/edu-cases.html">Casi di studio</a></li>
  <li class="active"><a href="/education/edu-resources.html">Risorse per l'istruzione</a></li>
  <li><a href="/education/edu-projects.html">Progetti sull'istruzione</a></li>
  <li><a href="/education/edu-faq.html">Domande ricorrenti</a></li>
  <li><a href="/education/edu-team.html">Il team</a></li>
</ul>

<!-- end edu navigation bar -->
</div> 
		
<!-- id="edu-content" -->
<p class="edu-breadcrumb"><a href="/education/education.html">Istruzione</a> &rarr; <a
href="/education/edu-resources.html">Risorse per l'istruzione</a> &rarr; <a
href="/education/edu-software.html">Software libero per l'istruzione</a>
&rarr; Tux Paint</p>
		
<h3>Descrizione</h3>

<div style="width: 330px; margin: 30px 0px 30px 30px; float: right;">

<!-- GNUN: localize URL /education/misc/tuxpaint-start-sm.it.png, /education/misc/tuxpaint-start.it.png -->
<a href="/education/misc/tuxpaint-start.it.png">
<img src="/education/misc/tuxpaint-start-sm.it.png" alt="Schermata dell'interfaccia di Tux Paint."/></a>
</div>

<p>Tux Paint è un programma di disegno multi-piattaforma creato particolarmente
per i bambini. L'interfaccia, chiara e intuitiva, è facile da comprendere
anche per i bambini di tre anni grazie ai grandi pulsanti corredati di
descrizione e da un'icona immediatamente riconoscibile. Al centro dello
schermo c'è una tela bianca per disegnare con diversi strumenti e
pennelli. Per cominciare, il bambino può caricare figure contornate da
dipingere, come in un libro da colorare.</p>

<p>Il programma include i più comuni strumenti come linee per il disegno a mano
libera e pennelli per colorare, figure geometriche, ridimensionamento, un
cancellino, le opzioni "Ripeti" e "Annulla", e in più il suono mentre si
disegna. Un particolare strumento chiamato "Magie" permette di ottenere
effetti speciali come arcobaleno, scintillio, gesso, sfumatura, ribalta e
altro ancora.</p>

<p>Insieme alle "Magie", un altro strumento particolarmente apprezzato dai
bambini è il "Timbro", che contiene diversi disegni e immagini che possono
essere timbrate sulla tela, come piante e fiori, animali, immagini di
vacanza, pianeti, e molto altro. Molti di questi timbri sono forniti
direttamente dal programma, e altri sono disponibili come raccolte da
installare separatamente. Molti utenti contribuiscono con le proprie opere
artistiche da includere come timbri nel programma; qui vedremo il caso di un
gruppo di bambini di una scuola in India il cui contributo è un esempio di
come mettere in pratica la libertà che il software libero garantisce.</p> 

<p>Tux Paint è disponibile in più di 80 lingue, incluse lingue minoritarie e le
lingue che si scrivono da destra a sinistra. Questo esteso supporto
linguistico è possibile grazie al contributo di utenti da ogni parte del
mondo.</p>

<p>Per saperne di più: <a href="http://directory.fsf.org/project/TuxPaint/">
Elenco di software libero</a>, <a href="http://tuxpaint.org"> sito ufficiale
di Tux Paint</a></p>                                                            

<h3>Chi lo usa e come</h3>

<div style="with: 320px; margin:0px 0px 0px 30px; float: right;">

<a href="/education/misc/tuxpaint-stamps.jpg">
<img src="/education/misc/tuxpaint-stamps-sm.jpg" alt="Schermata dell'interfaccia di Tux Paint in Malayalam con fiori locali."/></a>
</div>

<p>I commenti degli <a href="http://tuxpaint.org/comments/">utenti</a> e le
storie dalle <a href="http://tuxpaint.org/schools/">scuole</a> che usano Tux
Paint sono presenti sul sito ufficiale. Alcuni, ad esempio, riferiscono che
questo è uno dei programmi più utili per avvicinare i bambini ai concetti
base di grafica computerizzata facendoli nel contempo divertire. Comunque,
la caratteristica distintiva che rende Tux Paint preferibile ai software di
disegno simili per bambini è il fatto che è software libero, cioè non ha
nessun tipo di restrizione e lascia all'utente diverse libertà. Per esempio,
una delle libertà è che all'utente è permesso installare il programma in
tutte le postazioni di lavoro di cui ha bisogno, il che è in particolar modo
importante nelle scuole.</p>

<p>Un'altra importante libertà che il software libero garantisce è la libertà
di modificare il programma e di adattarlo alle esigenze dell'utente, così
come redistribuire copie della versione modificata. &Egrave; grazie a questa
libertà che Tux Paint è disponibile in così tante lingue, incluse quelle
parlate da comunità minoritarie. Di fatto, le traduzioni nelle lingue poco
parlate sono state fatte dagli utenti stessi. Questo perché la maggior parte
delle volte, le aziende il cui business consiste nello sviluppo di software
non libero si basano su quanto è grande il potenziale mercato: se il mercato
non è abbastanza grande da assicurare profitti, sono di solito riluttanti
nell'investirvici.</p>

<div style="width: 170px; margin: 0px 0px 0px 30px; float: right;">

<a href="/education/misc/appooppanthaady.jpg">
<img src="/education/misc/appooppanthaady-sm.jpg" 
alt="Immagine del fiore Appooppan Thaady." /></a>

<p><a href="/education/misc/appooppanthady.ogg">Audio</a> di uno studente che
pronuncia il nome del fiore Appooppan Thaady in Malayalam.</p>
</div> 

<!-- style -->
<div style="width: 160px;  margin: 0px 0px 0px 30px; float: right;">

<a href="/education/misc/anthoorium.jpg">
<img src="/education/misc/anthoorium-sm.jpg" 
alt="Immagine del fiore Anturio." /></a>

<p><a href="/education/misc/anthoorium.ogg">Audio</a> di uno studente che
pronuncia il nome del fiore Anturio in Malayalam.</p>
</div> 

<!-- style -->
<p>Un buon esempio di come la libertà nel software può essere applicata in Tux
Paint è il lavoro svolto dagli studenti undicenni e dodicenni della <a
href="http://www.gnu.org/education/edu-cases-india-irimpanam.html">scuola
professionale di  Irimpanam</a> nello stato del Kerala, in India. Il lavoro
consisteva nell'aggiungere una serie di timbri al programma, da fotografie
scattate dagli studenti stessi. Gli studenti hanno fotografato fiori
autoctoni ed elaborato l'immagine digitale con il programma libero GNU di
manipolazione immagini <a
href="http://directory.fsf.org/project/gimp/">GIMP</a>, aggiungendo anche il
nome di ogni fiore in inglese e in Malayalam, la lingua locale. Dal momento
che Tux Paint ha una funzione audio, gli studenti hanno registrato con la
loro voce i nomi dei fiori in Malayalam, così quando uno di questi fiori
viene selezionato per essere stampato sulla tela, l'utente vedrà e ascolterà
il nome del fiore in Malayalam. <a
href="http://audio-video.gnu.org/video/irimpanam-high-sub.en.ogv"> Guardate
e scaricate il video</a> e <a href="/education/misc/irimpanam.en.srt">i
sottotitoli in formato SubRip</a>.</p> 

<p>Un'altra utile attività svolta da questa scuola utilizzando la libertà di
modificare il programma è stata la traduzione dell'interfaccia di Tux Paint
in Malayalam, la lingua parlata nello stato del Kerala.</p>

<h3>Perché</h3>

<p>La libertà di modificare il programma è una risorsa importante che la scuola
ha usato per andare oltre l'insegnamento di capacità di base nell'uso di un
programma di disegno o il divertimento dei bambini. La scuola ha fatto uso
di questa libertà per mostrare agli studenti che l'informatica non è
qualcosa che si subisce o che ci viene imposta; al contrario, è uno
strumento al servizio degli utenti secondo le loro esigenze.</p> 

<p>La libertà di installare il programma su tutti i computer nei laboratori è
stato anche importante, dal momento che la scuola ha risorse economiche
limitate per investire in licenze. Distribuendo copie di versioni originali
e modificate del programma agli studenti, la scuola ha aiutato le famiglie
in difficoltà economiche.</p>

<h3>Risultati</h3>

<p>Aggiungere i timbri a Tux Paint è stata un'esperienza divertente e di
arricchimento per gli studenti. Primo, hanno analizzato come funziona il
programma e scoperto i meccanismi che usa per l'implementazione dei
timbri. Poi hanno imparato che questa caratteristica particolare del
programma permette l'aggiunta di timbri e come farlo. Hanno anche acquisito
una conoscenza più approfondita di GIMP durante la manipolazione delle
immagini. L'intero processo ha dato l'opportunità non solo di sviluppare
nuove capacità tecniche, ma anche di identificare e apprezzare la flora
locale. Inoltre, ed è la cosa più importante, hanno imparato che chiunque,
anche i non programmatori o persino i bambini, può influenzare e migliorare
le tecnologie informatiche quando la libertà del software è garantita.</p>

<hr />

<h4>Riconoscimenti</h4>

<p>Le immagini dell'interfaccia di Tux Paint in Malayalam con i fiori locali,
dei fiori Anturio e Appooppan Thaady, così come l'audio, sono gentile
concessione della scuola superiore secondaria di Irimpanam che ha rilasciato
il materiale sotto licenza CC-BY-SA, <a
href="http://creativecommons.org/licenses/by-sa/3.0/">Creative Commons
Attribution-ShareAlike 3.0 Unported</a>.</p>

<!-- If needed, change the copyright block at the bottom. In general,
     pages on the GNU web server should be under CC BY-ND 3.0 US.
     Please do NOT change or remove this without talking
     with the webmasters or licensing team first.
     Please make sure the copyright date is consistent with the document
     and that it is like this: "2001, 2002", not this: "2001-2002". -->
<div style="font-size: small;">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.it.html" -->
<div id="footer">

<p>Per informazioni su FSF e GNU rivolgetevi, possibilmente in inglese, a <a
href="mailto:gnu@gnu.org"><em>gnu@gnu.org</em></a>. Ci sono anche <a
href="/contact/">altri modi di contattare</a> la FSF.<br />
Inviate segnalazioni di link non funzionanti e altre correzioni o
suggerimenti relativi alle pagine web a <a
href="mailto:education@gnu.org">education@gnu.org</a>. Grazie.</p>

<p>Per informazioni su come tradurre questa pagina consultate la <a
href="/server/standards/README.translations.html">Guida alle
traduzioni</a>. Per segnalare errori di traduzione o collaborare alla
traduzione italiana delle pagine di questo sito contattate il <a
href="http://savannah.gnu.org/projects/www-it/">gruppo dei traduttori
italiani</a>.</p>

<p>Copyright &copy; 2011, 2012 Free Software Foundation, Inc.</p>

<p>Questa pagina è distribuita secondo i termini della licenza <a rel="license"
href="http://creativecommons.org/licenses/by-nd/3.0/us/deed.it">Creative
Commons Attribuzione - Non opere derivate 3.0 Stati Uniti</a> (CC BY-ND
3.0).</p>


<div class="translators-credits">

<!--TRANSLATORS: Use space (SPC) as msgstr if you don't want credits.-->
Tradotto da Gaetano Debenedetto. Modifiche successive di Alessandro Matsetes
Mazza, Giorgio Padrin, Andrea Pescetti, Dora Scilipoti, Francesco Potortì.</div>


 <p><!-- timestamp start -->
Ultimo aggiornamento:

$Date: 2012/09/27 16:52:28 $

<!-- timestamp end -->
</p>
</div>
</div>
</body>
</html>
