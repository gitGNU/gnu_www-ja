<!--#set var="ENGLISH_PAGE" value="/education/edu-schools.en.html" -->

<!--#include virtual="/server/header.sq.html" -->
<!-- Parent-Version: 1.77 -->
<!--#set var="DISABLE_TOP_ADDENDUM" value="yes" -->

<!-- This file is automatically generated by GNUnited Nations! -->
<title>Pse Shkollat Do të Duhej të Përdornin Vetëm Software të Lirë - Projekti GNU
- Free Software Foundation</title>

<!--#include virtual="/education/po/edu-schools.translist" -->
<!--#include virtual="/server/banner.sq.html" -->
<div id="education-content">

<!-- begin edu navigation bar -->
<ul id="edu-navigation">
 <li><a href="/education/edu-contents.html">Lëndë Arsimore</a></li>
 <li><a href="/education/edu-cases.html">Shembuj</a></li>
 <li><a href="/education/edu-resources.html">Burime Arsimore</a></li>
 <li><a href="/education/edu-projects.html">Projekte Arsimore</a></li>
 <li><a href="/education/edu-faq.html">FAQ</a></li>
 <li><a href="/education/edu-team.html">Ekipi i Arsimit</a></li>
</ul>

<!-- end edu navigation bar -->
</div> 

<!-- id="education-content" -->
<p class="edu-breadcrumb">
<a href="/education/education.html">Arsimi</a> &rarr; <a
href="/education/education.html#indepth">Më Në Thellësi</a> &rarr; Pse
Shkollat Do të Duhej të Përdornin Vetëm Software të Lirë</p>

<!--GNUN: OUT-OF-DATE NOTICE-->
<!--#if expr="$OUTDATED_SINCE" -->
<!--#else -->
<!--#if expr="$LANGUAGE_SUFFIX" -->
<!--#set var="DISABLE_TOP_ADDENDUM" value="no" -->
<!--#include virtual="/server/top-addendum.sq.html" -->
<!--#endif -->
<!--#endif -->
<h2>Pse Shkollat Do të Duhej të Përdornin Vetëm Software të Lirë</h2>

<p>nga <a href="http://www.stallman.org/">Richard Stallman</a></p>

<p>Veprimtaritë arsimore, përfshi shkollat e të gjitha niveleve, nga kopshtet
deri në universitete, kanë një detyrim moral <a
href="/education/education.html">të japin mësim vetëm software të lirë.</a></p>

<p>Krejt përdoruesit e kompjuterit do të duhej <a
href="/philosophy/free-software-even-more-important.html"> të ngulnin këmbë
në software-in e lirë</a>: ai u jep përdoruesve lirinë për të kontrolluar
kompjuterin e tyre &mdash; me software-in pronësor, kompjuteri bën atë çka
do pronari ose programuesi i software-it, jo atë çka përdoruesi dëshiron të
bëjë.  Software-i i Lirë u jep përdoruesve edhe lirinë për të bashkëpunuar
me njëri-tjetrin, për të rrojtur një jetë të drejtë. Këto arsye kanë vlerë
për shkollat, ashtu si për këdo tjetër.  Megjithatë, qëllimi i këtij
artikulli është të paraqesë arsyet shtesë që prekin posaçërisht arsimin.</p>

<p>Software-i i lirë mund t’i kursejë shkollës para, por ky është vetëm një
përfitim dytësor.  Kursimi është i mundshëm sepse software-i i lirë u jep
shkollave, ashtu si cilitdo përdorues, lirinë për ta kopjuar dhe
rishpërndarë software-in; sistemi i shkollës mund t’i japë një kopje çdo
shkolle, dhe çdo shkollë mund ta instalojë programin në krejt kompjuterat e
saj, pa qenë e detyruar të paguajë për ta bërë këtë.</p>

<p>Ky përfitim është i dobishëm, por ne hedhim poshtë vendosmërisht t’i japim
vendin e parë, ngaqë është i cekët, krahasuar me problemet e rëndësishme
etike që janë në lojë këtu.  Kalimi i shkollave në software-in e lirë është
diçka më tepër se sa një rrugë për ta bërë arsimin pakëz &ldquo;më të
mirë&rdquo;: është çështje e realizimit të një arsimi të mirë, në vend se të
një arsimi të lig.  Le të shohim, pra, problemet më të thella.</p>

<p>Shkollat kanë një mision shoqëror: t’u mësojë nxënësve të jenë shtetas të
një shoqërie të fortë, të aftë, të pavarur, bashkëpunuese dhe të lirë.
Përdorimin e software-it të lirë do të duhej ta promovonin njësoj si
promovojnë mbrojtjen e natyrës dhe të drejtën e votës.  Duke u mësuar
nxënësve software-in e lirë, këta mund ta dalin nga bankat e shkollave
qytetarë të gatshëm për të jetuar në një shoqëri dixhitale të lirë.  Kjo do
ta ndihmojë shoqërinë si e tërë t’i ikë mbizotërimit nga megakorporatat.</p>

<p>Përkundrazi, të japësh mësim një program jo të lirë do të thotë të mbjellësh
varësi, çka bie ndesh me misionin shoqëror të shkollës.  Shkollat nuk do të
duhej ta bënin kurrë këtë.</p>

<p>Pse, atëherë, disa programues software-i pronësor u ofrojnë shkollave kopje
falas<a href="#note1">(1)</a> të programeve të tyre jo të lira? Ngaqë duan
të <em>përdorin</em> shkollat për të mbjellë varësinë nga produktet e tyre,
njësoj si kompanitë e duhanit që u shpërndajnë cigare falas fëmijëve në
shkolla<a href="#note2">(2)</a>.  Pasi këta nxënës të lënë shkollat, nuk do
t’u japë më njeri kopje falas, as atyre, as kompanive ku shkojnë për të
punuar.  Pasi të jeni të varur, prej jush pritet të paguani, dhe versionet e
ardhshme të përmirësuara mund të jenë të kushtueshme.</p>

<p>Software-i i lirë u lejon nxënësve të mësojnë se si funksionon software-i.
Disa nxënës,  programues të lindur, kur mbërrijnë në moshën e adoleshencës,
kanë qejf të mësojnë çdo gjë që mund të njihet rreth kompjuterit dhe
software-it. Janë thellësisht kureshtarë të lexojnë kodin burim të
programeve që përdorin përditë.</p>

<p>Software-i pronësor e shkelmon etjen e tyre për dije: thotë, &ldquo;Dija që
dëshironi është një e fshehtë&mdash;nuk lejohet të mësuarit e saj!&rdquo;
Software-i pronësor është armiku i vetë thelbit të arsimit, ndaj nuk do të
duhej toleruar në shkolla, hiq rastet për retroinxhinierim.</p>

<p>Software-i i lirë e nxit këdo të mësojë. Bashkësia e software-it të lirë e
hedh tej &ldquo;idenë e priftërinjve të teknologjisë&rdquo;, e cila e mban
publikun e përgjithshëm në padije lidhur me se si funksionon teknologjia; ne
i nxisim nxënësit e cilësdo moshë dhe gjendje të lexojnë kodin burim dhe të
mësojnë aq sa duan.</p>

<p>Shkollat që përdorin software të lirë do t’u krijojnë nxënësve me talent në
programim mundësinë të përparojnë.  Si mësojnë të lindurit për programim të
jenë programues të zot? U duhet të lexojnë dhe kuptojnë programe të
njëmendta, që njerëzit i përdorin vërtet.  Kod të mirë, të pastër mësoni të
shkruani duke lexuar plot kod dhe duke shkruar plot kod.  Këtë e lejon vetëm
software-i i lirë.</p>

<p>Si mësoni të shkruani kod për programe të mëdhenj? Këtë e bëni duke shkruar
ndryshime të shumta në programe të mëdhenj ekzistues.  Software-i i Lirë ju
lejon ta bëni këtë; software-i pronësor këtë e ndalon.  Cilado shkollë mund
t’u ofrojë nxënësve të vet shansin të përvetësojë zanatin e programimit, por
vetëm nëse është shkollë me software të lirë.</p>

<p>Arsyeja më e thellë për përdorimin e software-it të lirë në shkolla lidhet
me edukimin moral. Nga shkollat presim që t’u mësojnë nxënësve fakte
themelore dhe aftësi të dobishme, por puna e tyre nuk vetëm kaq. Puna më
themelore e shkollave është të përgatitin shtetas të mirë, çka përfshin
zakonin e ndihmës për të tjerët. Në fushën e kompjuterit, kjo do të thotë
t’u mësosh njerëzve të ndajnë software me njëri-tjetrin.   Shkollat, duke
filluar që nga kopshti, do të duhej t’u thonin nxënësve, &ldquo;Nëse sillni
software në shkollë, duhet ta ndani atë me nxënësit e tjerë.  Duhet t’i
tregoni klasës kodin burim, për ato raste kur dikush dëshiron të mësojë.
Prandaj sjellja në klasë e software-it jo të lirë nuk lejohet, veç në qoftë
për punë retroinxhinierimi.&rdquo;</p>

<p>Sigurisht që shkolla duhet të praktikojë atë që predikon: klasave do të
duhej t’u jepte vetëm software të lirë (hiq objekte për retroinxhinierim),
dhe të ndajë me nxënësit kopje të tij, përfshi kodin burim, që këta të mund
ta marrin në shtëpi dhe ta rishpërndajnë më tej.</p>

<p>T’u mësosh nxënësve përdorimin e software-it të lirë, dhe pjesëmarrjen në
bashkësinë e software-it të lirë, përbën mësim praktik qytetarie.  U mëson
nxënësve gjithashtu modelin e shërbimit publik, në vend se atë të
manjatëve.  Software të lirë do të duhej të përdornin të gjitha nivelet e
shkollave.</p>

<p>Nëse ju lidh diçka me një shkollë  &mdash; nëse jeni një student, mësues,
nëpunës, drejtues, dhurues, ose prind &mdash; është përgjegjësia juaj të
bëni fushatë që shkolla të migrojë në software i lirë.  Nëse një kërkesë
private nuk ia arrin qëllimit, ngrijeni çështjen publikisht në këto
bashkësi; kjo është rruga për të bërë më tepër njerëz të ndërgjegjshëm rreth
çështjes dhe për të gjetur aleatë për fushatën.</p>

<ol>
<li><cite><a id="note1"></a>Kujdes: një shkolle që pranon një ofertë të tillë,
mund t’i duhet të paguajë shtrenjtë përmirësimet e mëvonshme.</cite></li>

<li><cite><a id="note2"></a>RJ Reynolds Tobacco Company u gjobit me 15 milionë
dollarë më 2002-n, pse ofroi falas cigare për provë në veprimtari ku kish të
pranishëm fëmijë.  Shihni <a
href="http://www.bbc.co.uk/worldservice/sci_tech/features/health/tobaccotrial/usa.htm">http://www.bbc.co.uk/worldservice/sci_tech/features/health/tobaccotrial/usa.htm</a>.
</cite></li>
</ol>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.sq.html" -->
<div id="footer">
<div class="unprintable">

<p>Ju lutemi, pyetjet dhe kërkesat e përgjithshme rreth FSF-së &amp; GNU-së
dërgojini te <a href="mailto:gnu@gnu.org">&lt;gnu@gnu.org&gt;</a>.  Ka
gjithashtu <a href="/contact/">mënyra të tjera për t’u lidhur me</a>
FSF-në.  Njoftimet për lidhje të dëmtuara dhe ndreqje apo këshilla të tjera
mund të dërgohen te <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Përpiqemi fort dhe bëjmë sa mundemi për të ofruar përkthime me cilësi të
mirë dhe të përpikta.  Megjithatë, nuk jemi të përjashtuar nga
papërsosmëritë. Ju lutemi, komentet dhe këshillat e përgjithshme lidhur me
këtë dërgojini te <a
href="mailto:web-translators@gnu.org">&lt;web-translators@gnu.org&gt;</a>.</p><p>Për
të dhëna mbi bashkërendimin dhe parashtrimin e përkthimeve të faqeve tona
web, shihni <a href="/server/standards/README.translations.html">README për
përkthimet</a>.</p>
</div>

<p>Të Drejta Kopjimi &copy; 2003, 2009, 2014, 2015, 2016 Richard Stallman</p>

<p>Kjo faqe mund të përdoret sipas një licence <a rel="license"
href="http://creativecommons.org/licenses/by-nd/4.0/">Creative Commons
Attribution-NoDerivatives 4.0 International License</a>.</p>

<!--#include virtual="/server/bottom-notes.sq.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
 </div>

<p class="unprintable"><!-- timestamp start -->
U përditësua më:

$Date: 2016/01/02 18:00:46 $

<!-- timestamp end -->
</p>
</div>
</div>
</body>
</html>
